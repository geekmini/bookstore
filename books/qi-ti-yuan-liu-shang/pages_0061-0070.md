# 虚无品

---

## 心无其心

形无其形

物无其物

### 能遣之者

内观其心，心无其心。

外观其形，形无其形。 

远观其物，物无其物。

三者既悟，惟见于空。

能遣之者，是将一切杂念遣逐他方也。

内观其心者，是冥目内视也。心无其心者，念头从心而发，连心都没得了，看他念从何而生也。

外观其形者，是冥目外视也。形无其形者，心生于形，连形都没得了，看他心又从何而生也。

远观其物者，是冥目远视天地日月星辰，山河林屋都没得了，看他身又生于何处也。

三者既无，是言心身物都似没得了，唯见于空者，是言天地人三才万物，未有一物，混混沌沌，只有虚空常未了却。故曰唯见于空。

以外而言，乃是虚空；以内而言，乃是真空。

## 虚空品

空无所空

无无亦无

寂无所寂

外而形空

内而心空

远而物空

天空

人空

地空

观空亦空。空无所空者，此是承上文而言。三心已扫，四相已飞，外不知其物，内不知其心，只有真空存焉。到如是之际，连真空都没有了。无无亦无，无无既无，是言无真空，无太空，无慾界，无色界，无想界，无思界。粉碎虚空，湛然常寂。

寂无所寂者，言其大定。无人无我，混混沌沌，一派先天矣。慾豈能生，慾既不生，即是真静者，言慾念不生，则人真静。三花自然聚顶，五气自然朝元。

儒曰人慾尽净，天理流行。释曰无无明，亦无无明尽。道曰虚其心，实其腹。皆是言观空之道。

好道者慎之谨之。

---

## 诗词

> 紫清真人詩曰。此法真中妙更真。無頭無尾又無形。杳冥恍惚能相見。便是超凡出世人。

> 翠虛子詩曰。無心無物亦無身。得會生前舊主人。但是此中留一物。靈臺聚下纖砂塵。

> 觀空子詩曰。富貴榮華似水漚。塵勞識破上慈舟。觀空得寶爐中煉。穩跨青鸞謁帝洲。

> 懼留孫詩曰。空形空象空仙方。空寂空心空性王。空裏不空空色相。真空觀妙大文章。