```markdown
損也。大凡世人。無一不受此六賊七情十損之害也。奉勸天下善男信女。將六賊七情十
損。一筆勾銷。返心向道。切莫上此賊船。恐墮沉淪。悔之晚矣。

無心道人詩曰。眼不觀色鼻不香。正心誠意守性王。三境虛空無一物。
不生不滅壽延長。

尹真人詩曰。靈光終日照河沙。凡聖原來共一家。一念不生全體現。
六根纔動被雲遮。

三尸品第八

圖

上尸
靈臺
彭踞

中尸
靈爽
彭躓

下尸
靈精
彭蹻

常能遣其慾而心自靜。澄其心而神自清。自然六慾不生。三毒消滅。

<!-- Image (308, 105, 482, 175) -->

太上老君說常清靜經注 三九

常者、平常也。能者、志能也。遣者、逐遣也。慾者、私慾也。言二六時中。將靈臺之上。
打掃潔净。勿使萬物所搖。外相不入。內相不出。而道心自然清靜矣。澄其心者。將渾
水以澄清也。而心有雜念。如水之有泥漿也。知止而後有定。五祖曰四。身
是菩提樹。心乃明鏡臺。時時勤打掃。休得惹塵埃。六祖曰。菩提本無樹。明鏡亦非臺。
本來無一物。怎得惹塵埃。正此之謂也五。而神自清者。心無念頭擾撓。而元神自然清明。
元神清明。而眼耳鼻舌心身。六慾則無妄動矣。三毒者。三尸也。人身有三尸神。名三
毒。上尸名彭踞。管人上焦善惡。中尸名彭躓。管人中焦善惡。下尸名彭蹻。管人下焦
善惡。上尸住玉枕關。中尸住夾脊關。下尸住尾閭關。每逢庚申甲子。詣奏善惡。又有
九蠱。作害不淺。阻塞三關九竅。使其真陽不能上昇。而九蠱俱有名字。一曰伏蠱。住
玉枕竅。二曰龍蠱。住天柱竅。三曰白蠱。住陶道竅。四曰肉蠱。住神道竅。五曰赤蠱。
住夾脊竅。六曰隔蠱。住玄樞竅。七曰肺蠱。住命門竅。八曰胃蠱。住龍虎竅。九曰蜣
五 按《六祖壇經》典故，為「五祖出偈。神秀偈曰。」

米晶子注：五祖曰識神，六祖曰元神。

<!-- Image (308, 250, 482, 320) -->

太上老君說常清靜經注 四〇

蠱。住尾閭竅。三尸住三關。九蠱住九竅。變化多端。隱顯莫測。化美色夢遺陽精。化
幻景睡生煩惱。使其大道難成矣。故丹經云。三尸九蠱在人身。阻塞黃河毒氣深。行者
打開三洞府。九蠱消滅壽長生。正此之謂也。不知修道之士。可知斬三尸。殺九蠱之法否。
倘若不知。急訪明師。低心求指大道。請動孫悟空。在東海龍宮。求來金箍棒。打開三關。
借來豬八戒之釘扒。扒開九竅。而三尸亡形。九蠱滅迹。關竅通徹。法輪常轉。性根常存。
命基永固。七情頓息。六慾不生。三毒消滅矣。

無垢子詩曰。七情六慾似風塵。一夜滂沱洗垢新。待等地雷初發動。
尸嚎鬼哭好驚人。

達摩祖師詩曰。一陽氣發用功夫。九蠱三尸趁此除。到陣擒拿須仔細。
恐防墮落洞庭湖。

<!-- Image (308, 395, 482, 465) -->

太上老君說常清靜經注 四一

氣質品第九

圖

性
欲
怒 哀
喜 樂
心

所以不能者。為心未澄。慾未遣也。
所以不能者。是不能掃三心。飛四相也。為心未澄者。是人心未死也。慾未遣也者。是七
情六慾常未去也。不能成仙成佛。成聖成賢者何也。皆因不能去喜去怒。
去哀去樂者明矣。若果能去喜情化為元性。去怒情化為元情。去樂情化為元神。去哀情化
為元精。去慾情化為元氣。五慾化為五元。有何仙不可成。而何佛不可證也。儒曰戒慎乎
其所不覩。恐懼乎其所不聞。釋曰無眼耳鼻舌身意。無色身香味觸法。道曰恍恍惚惚。杳
杳冥冥。如照三教聖經行持。又有何私不可去。而何慾不可遣也。夫三教聖人。總是教人
去其私慾者何也。私慾乃屬陰也。三教聖人。總是教人存其天理者何也。天理乃屬陽也。

<!-- Image (308, 540, 482, 610) -->

太上老君說常清靜經注 四二

順其陰者為鬼也。純其陽者為仙也。丹經云。朝進陽火。暮退陰符。不知世之善男信女。
可知進陽退陰之功否。倘若不知。速將世間假事一筆勾消。積德感天。明師相遇。指示性
與天道。進陽退陰之理。口傳心授。不勞而得焉。噫性與天道。不可得而聞也。豈易聞乎
哉。吾將天道。略指大概而言之。每逢朔日。天上日月并行。至初三日巳時進一陽。名地
雷復。至初五日亥時進二陽。名地澤臨。至初八日巳時進三陽。名地天泰。為鉛八兩。至
初十日亥時進四陽。名雷天大壯。至十三日巳時進五陽。名澤天夬。至十五日亥時進六陽。
名乾為天。易曰君子終日乾乾。純陽之體也。若不用火煅煉。過此又必生陰矣。至十八日
巳時進一陰。名天風姤。至二十日亥時進二陰。名天山遯。至二十三日巳時進三陰。名天
地否。為汞半斤。至二十五日亥時進四陰。名風地觀。至二十八日巳時進五陰。名山地剝。
至三十日亥時進六陰。名坤為地。六爻純陰也。而天上則無月。無月則無命矣。六
鍾離祖詩曰。煉性先須煉老彭。一輪娥月西南橫。陰符進退丹益熟。
陽火盈虧月漸明。拆坎填離返本位。擒烏捉兔復初城。從今不上閻王
套。我做神仙赴玉京。

六 米晶子注：天無月，人無命，可思議。月含萬水。

<!-- Image (308, 685, 482, 755) -->

太上老君說常清靜經注 四三

虛無品第十

圖

內觀其心
心
心無其心

外觀其形
形
形無其形

遠觀其物
物
物無其物

能遣之者。內觀其心。心無其心。外觀其形。形無其形。遠觀其物。
物無其物。三者既悟。惟見於空。

能遣之者。是將一切雜念。遣逐他方也。內觀其心者。是冥目內視也。心無其心者。念
頭從心而發。連心都沒得了。看他念從何而生也。外觀其形者。是冥目外視也。形無其
形者。心生於形。連形都沒得了。看他心又從何而生也。遠觀其物者。是冥目遠視天地
日月星辰。山河林屋都沒得了。看他身又生於何處也七。三者既無。是言心身物都似乎沒

七 米晶子注：身即形也，命也，月也，水也。

<!-- Image (308, 830, 482, 900) -->

太上老君說常清靜經注 四四

得了。唯見於空者。是言天地人三才萬物。未有一物。混混沌沌。只有虛空常未了却。
故曰唯見於空。以外而言。乃是虛空。以內而言。乃是真空八。真空者自身之玄關也。
經云三界內外。為道獨尊。老祖曰。吾所以有大患者。為吾有身。及吾無身。吾有何患。
又云後其身而身先。外其身而身存。金剛經云。不可以身相見如來。臨濟禪師云。真
佛無形。真性無體。真法無相。古仙云。莫執此身云是道。此身之外有真身。自古成
道仙佛。皆以忘形守道為妙。可嘆世間有等愚人。不但不能忘其形。而且將此假身認
為真身。飽酒肉以肥此身。戀美衣以飾此身。愛美色以伴此身。至於修煉。無非八段錦。
六字氣小週天。一切都在色身上搬弄。或者服三黃藥草。五金八石。以為外丹。或者
行三峰採戰之功。將年幼女子。以為爐鼎。把女子之精氣奪來。名為採陰補陽。或者
吸精氣以為補腦。或者服紅鉛名為先天梅子。或者服白乳以為菩提之酒。或者枯坐以
為參禪。或者守心以為煉性。種種旁門三千六百。難以盡舉。都在色身上作事。地獄
裏找路。不但不能成仙。一旦陽氣將盡。四大分馳。一點靈性。永墮沉淪。而肉身何

八 米晶子注：玄關一竅，乃真空之體也。真空者，自身乃是己性之體。

<!-- Image (308, 975, 482, 1045) -->

太上老君說常清靜經注 四五

虛空品第十一

圖

空
天空

內而心空
人空

遠而物空
地空

空無所空
無無亦無
寂無所寂

虛
外而形空
無頭無尾又無形。杳冥恍惚能相見。
便是超凡出世人。
紫清真人詩曰。此法真中妙更真。
靈臺聚下纖砂塵。
無心無物亦無身。得會生前舊主人。但是此中留一物。
在之有也。嗚呼真可嘆哉。

觀空亦空。空無所空者。此是承上文而言。三心已掃。四相已飛。外不知其物。內不
知其心。只有真空存焉。到如是之際。連真空都沒有了。無無亦無。是言
無真空。無太空。無慾界。無色界。無想界。無思界。粉碎虛空。湛然常寂。寂無所
寂者。言其大定。無人無我。混混沌沌。一派先天矣。慾豈能生。慾既不生。即是真
靜者。言慾念不生。則人真靜。三花自然聚頂。五炁自然朝元。神空於下焦。則精中
現鉛花。神空於中焦。則氣中現銀花。神空於上焦。則神中現金花。故三花聚於頂矣。
空於喜則神定。神定而南方赤帝之氣朝元。空於怒則魄定。魄定而西方白帝之氣朝元。
空於哀則魂定。魂定而東方青帝之氣朝元。空於樂一○則精定。精定而北方黑帝之氣朝
元。空於慾則意定。意定而中央黃帝之氣朝元。儒曰五氣朝元。天理

九 按「民國六年歲次丁巳三月愛蓮堂重刊版」《太上老君說常清靜經》，及巴蜀書社出版《藏外道書》·《太上老君清靜經圖注》

補上此段：「西方白帝之氣」

一○ 按「民國六年歲次丁巳三月愛蓮堂重刊版」《太上老君說常清靜經》，及巴蜀書社出版《藏外道書》·《太上老君清靜經圖注》

<!-- Image (308, 1120, 482, 1190) -->

太上老君說常清靜經注 四六

流行。釋曰無無明。亦無無明盡。道曰虛其心。實其腹。皆是言觀空之道。雖曰觀空
之道。亦不是頑空枯坐。不過去其雜念而已。倘若未得明師指示。何處安爐。何處立鼎。
何謂煉己。何謂築基。何謂採藥。何謂得藥。何謂老嫩。何謂河車。何謂火候。何謂
乾坤交媾。何謂坎離抽添。何謂金木交并。何謂鉛汞相投。何謂陽火陰符。何謂清靜
沐浴。何謂灌滿乾坤。何謂脫胎神化。次第工夫。任你觀空靜坐。縱有三花。聚於何鼎。
任有五炁。朝於何元。只落得形如枯木。心若死灰。一朝壽滿。清靈善化之鬼。來去
明白。名叫鬼仙。或頂衆神而受香煙。或轉來世以為官宦。倘若迷性。依然墮落。前
工枉費。深可痛哉。好道者慎之謹之。

觀空子詩曰。富貴榮華似水漚。塵勞識破上慈舟。觀空得寶爐中煉。
穩跨青鸞謁帝洲。

懼留孫詩曰。空形空象空仙方。空寂空心空性王。空裏不空空色相。
真空觀妙大文章。

<!-- Image (308, 1265, 482, 1335) -->

太上老君說常清靜經注 四七

```