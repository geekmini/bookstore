# 三乘丹法

## 上品之中也

般精運氣三火歸臍調和五臟十六觀法固守丹田服中黃氣三田還返補腦還精雙提金井夾脊雙關握固內視種種般運乃上品之上也

右三品一千餘條中士行之亦可却病

### 漸法三乘

#### 下乘

下乘者以身心為鼎爐精氣為藥物心腎為水火五臟為五行肝肺為龍虎精為真種子以年月日時行火候嚥津灌溉為沐浴口鼻為三要腎前臍後為玄關五行混合為丹成此乃安樂之法其中作用百餘條若能忘情亦可養命與上

#### 中乘

中乘者乾坤為鼎器坎離為水火烏兔為藥物精神魂魄意為五行身心為龍虎氣為真種子一年寒暑為火候法水灌溉為沐浴內境不出外境不入為固濟太淵絳宮精房為三要泥丸為玄關精神混合為丹成此中乘養命之法其中作用數十條與下乘大同小異若行不怠亦可長生久視

#### 上乘

上乘者以天地為鼎爐日月為水火陰陽為化機鉛汞銀砂土為五行性情為龍虎念為真種子以心鍊念為火候息念為養火含光為固濟降伏內魔為野戰身心意為三要天心為玄關情來歸性為丹成和氣薰蒸為沐浴乃上乘延生之道其中與中乘相似作用處不同亦有十餘條上士行之始終如一可證仙道

## 最上一乘

夫最上一乘無上至真之妙道也以太虛為鼎太極為爐清靜為丹基無為為丹母性命為鉛汞定慧為水火窒慾懲忿為水火交性情合一為金木併洗心滌慮為沐浴存誠定意為固濟戒定慧為三要中為玄關明心為應驗見性為

元精、元炁、元神，為三元合一，為丹成。

凝結三元混一為聖胎性命打成一片為丹成身外有身為脫胎打破虛空為了當此最上一乘之妙至士可以行之功滿德隆直超圓頓形神俱妙與道合真

三乘丹法終