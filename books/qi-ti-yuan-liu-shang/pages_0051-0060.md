以下是根据您提供的 Markdown 文档进行格式化的结果:

# 陽中有陰 離中虛也

## 男子十六清陽足 女子十四濁陰降

陽中有陰。離中虛也。女屬太陰。而陰中有陽。坎中滿也。故曰男子十六清陽足。女子十四濁陰降。清陽者壬水也。濁陰者癸水也。壬爲白虎。癸爲青龍。故仙家有降龍伏虎之手段。返本還原之天機。是以長生而不死也。

---

## 男動女静

男動女静者。男禀天之氣以生。女禀地之氣而成。故曰天動地静也。此男女之論。非實屬男女也。陰陽而已矣。降本流末。而生萬物者。降爲生。流爲成。本爲始。末爲終。是故萬物乃人之末。人爲萬物之本。人又爲天地之末。天地爲人之本。夫人不可以無本。亦不可以無末。本者體也。末者用也。則兩不相離。

---

## 天地以太空爲本 人畜以至善爲本

天地以太空爲本。而生人畜萬物。人畜以至善爲本。而生週身百體。天不失其本。則天且長且久。人不失其本。則人爲佛爲仙。亦可以與天地同壽矣。

> 夫人。自古皆有死。何由不至於死也。豈不聞吕氏春秋曰。人能一竅通則不死。其壽在神。聖經云。物有本末。事有終始。知所先後。則近道矣。

---

## 靈臺至善 虛空皇極

> 道經云。生我之門死我户。幾箇惺惺幾箇悟。
>
> 噫嘻。這玄關一竅。異名多端。儒曰靈臺至善。太極。無思無慮之天。己所獨知之地。釋曰靈山、虛空、皇極。南無涅槃之天。阿彌陀佛之地。道曰靈關、金庭、無極。三清紫府之天。萬殊一本之地。三教聖人。不敢明洩於書。防匪人得之。恐遭天譴。必要訪求至人。低心受教。

---

## 清者濁之源 動者靜之基

清者、輕清也。濁者、重濁也。源者、源頭也。静者、無爲也。動者、有爲也。基者、根本也。

> 何爲清者濁之源。夫天本是清氣上浮。這清氣還從地中發生。地本陰濁之體。由陰極而生陽。濁定而生清也。男本清静之體。女爲污濁之身。雖清静之體。其源出於污濁之身也。

> 動者静之基。何謂也。地本静也。其源還從天氣所結。女本静也。其源還從父親所降。丹道以無爲爲静。有爲爲動。其源還從有爲立基。故曰動者静之基也。

---

## 急早回頭修至善 趁時氣在學長生

> 奉勸世人。急早回頭向道。將自身中濁氣撥盡。清氣上浮。凝結成丹。長生不死。積功累德。丹書來詔。脱殼飛昇。逍遙物外。將生身父母同超天堂。共享極樂。不亦欣乎。

可嘆世有一等愚迷貪痴之人。不知性理。他說仙佛皆有分定。不是凡夫做得到的。正所謂道不遠人。人之爲道而遠人。自暴自棄。甘墮苦海。

> 吕祖詩曰。看破浮生早悟空。太陽隱在月明中。時人悟得陰陽理。方奪天機造化功。
>
> 韓祖詩曰。虛心實腹求鉛光。月裏分明見太陽。湛破濁清昇降路。自然丹熟遍身香。

---

# 道心品

人能常清靜。天地悉皆歸。

> 人者、善男信女也。能者、至强無息也。常者、一六時中也。清者、萬緣頓息也。静者、一念不生也。修道之人。以清靜爲妙。非禮勿視。則眼清靜矣。非禮勿聽。則耳清静矣。非禮勿言。則口清靜矣。非禮勿動。則心清靜矣。

身中之天地而感身外之天地。身外之天地。以應身內之天地。而身內之天地有主宰。則身外天地之氣悉歸於內也。

> 書經曰。人心惟危。道心惟微。惟精惟一。允執厥中。正是教人去人心。守道心。

三教聖人之經典。所言修身次第工夫。概是隱而不露。所露者不過是以肉團頑心爲虛靈不昧。未可信也。

> 正陽帝君詩曰。可嘆蒼生錯認心。常將血肉當黃庭。三途墮落無春夏。九界昇遷少信音。

---

# 人心品

人神好清而心擾之。

> 夫人神好清者。一陰一陽乃爲人。人得一爲大。大得一爲天。超出天外方爲夫字。人者得天氣下降。地氣上昇。陰陽相結以爲人也。

好者愛也。清者静也。元神本好清静。無奈人心之識神。而好動作。時常以擾之。不能清静。

> 重陽帝君詩曰。道心惟微人心危。幾箇清清幾箇知。至善中間爲洞府。玄關裏面是瑤池。

---

# 六賊品

人心本不好静。因有六根。則有六識。因有六識。則有六塵。因有六塵。則有六賊。

> 六賊者、眼耳鼻舌身心是也。眼貪色而不絕。耳聽邪話而不絕。鼻貪肉香而不絕。舌貪五葷三厭而不絕。心貪財而無厭。身貪淫而無厭。此言六慾牽心之報也。

還有七情之傷。喜怒哀懼愛惡慾。此爲七情牽心之傷也。又有外十損。久睡損脉。久聽損精。久看損神。此爲十損也。

> 黃老詩曰。一貫道心孔氏書。於今清靜啟靈圖。真經真法皆言道。天理天年也在儒。