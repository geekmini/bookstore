```markdown
陽中有陰。離中虛也。女屬太陰。而陰中有陽。坎中滿也。故曰男子十六清陽足。女子
十四濁陰降。清陽者壬水也。濁陰者癸水也。壬爲白虎。癸爲青龍。故仙家有降龍伏虎
之手段。返本還原之天機。是以長生而不死也。男動女靜者。男禀天之氣以生。女禀地
之氣而成。故曰天動地靜也。此男女之論。非實屬男女也。陰陽而已矣。降本流末。而
生萬物者。降爲生。流爲成。本爲始。末爲終。是故萬物乃人之末。人爲萬物之本。人
又爲天地之末。天地爲人之本。夫人不可以無本。亦不可以無末。本者體也。末者用也。
則兩不相離。天地以太空爲本。而生人畜萬物。人畜以至善爲本。而生週身百體。天不
失其本。則天且長且久。人不失其本。則人爲佛爲仙。亦可以與天地同壽矣。夫人。自
古皆有死。何由不至於死也。豈不聞呂氏春秋曰。人能一竅通則不死。其壽在神。聖經云。
物有本末。事有終始。知所先後。則近道矣。道經云。生我之門死我户。幾箇惺惺幾箇悟。
夜來鐵漢自思量。長生不死由人做。噫嘻。這玄關一竅。異名多端。儒曰靈臺至善。太極。
無思無慮之天。己所獨知之地。釋曰靈山、虛空、皇極。南無涅槃之天。阿彌陀佛之地。
道曰靈關、金庭、無極。三清紫府之天。萬殊一本之地。三教名雖異。而其所一也。在
儒得此竅而成聖。在道得此竅而成仙。在釋得此竅而成佛也。只是此竅上蒼所秘。而三

<!-- Image (0, 32, 979, 82) -->

教聖人。不敢明洩於書。防匪人得之。恐遭天譴。必要訪求至人。低心受教。指示此竅
次第工夫。是道則進。非道則退。若是以泥丸顱門。印堂頑心。肚臍心下。臍上下丹田。
兩腎中間一穴。尾閭、夾脊、玉枕爲玄關者。皆非大道之所也。
上道古佛詩。女女男男濁濁清。還從本末覓真情。有爲曰動無爲靜。
得本延年失本傾。急早回頭修至善。趁時氣在學長生。任君積下千金
產。一旦無常空手行。

**三才品第四**

**圖**

<!-- Image (258, 33, 403, 57) -->

動中有靜 陽中有陰 陰中有陽
清者濁之源。動者靜之基。

清者、輕清也。濁者、重濁也。源者、源頭也。靜者、無爲也。動者、有爲也。基者、
根本也。何爲清者濁之源。夫天本是清氣上浮。這清氣還從地中發生。地本陰濁之體。
由陰極而生陽。濁定而生清也。男本清靜之體。女爲污濁之身。雖清靜之體。其源出於
氣。由氣而生神也。故曰煉精化氣。煉氣化神。豈不是清者濁之源也。動者靜之基。何
謂也。地本靜也。其源還從天氣所結。女本靜也。其源還從父親所降。丹道以無爲爲靜。
有爲爲動。其源還從有爲立基。故曰動者靜之基也。奉勸世人。急早回頭向道。將自身
中濁氣撥盡。清氣上浮。凝結成丹。長生不死。積功累德。丹書來詔。脫殼飛昇。逍遙
物外。將生身父母同超天堂。共享極樂。不亦欣乎。可嘆世有一等愚迷貪痴之人。不知
性理。他說仙佛皆有分定。不是凡夫做得到的。正所謂道不遠人。人之爲道而遠人。自
暴自棄。甘墮苦海。全不思想人秉陰陽五行而生。爲萬物之首。可以行天地之全功。更
可以載天地之大道。夫天地之道。顯象於日月。而日月之道。顯象於陰陽。而陰陽之道。

亦二顯象於消長也。消陽長陰。凡夫之道。待至陽盡陰純而成鬼。消陰長陽。異人之道。
待至陰盡陽純而成仙。況人半陰半陽。半仙半鬼也。若將半邊陰氣煉退。則成純陽。純
陽者仙也。何難之有。孟子曰。堯舜與人同耳。顏子曰舜何人也。子何人也。有爲者亦
若是。此皆言人人可以爲聖賢。人人可以爲仙佛。只在有志無志之分耳。有志者不論在
家出家。都能修身。在家者妻爲朋。子爲伴。人身雖在紅塵。而心出乎紅塵。何等便宜
之事也。
呂祖詩曰。看破浮生早悟空。太陽隱在月明中。時人悟得陰陽理。方
奪天機造化功。
韓祖詩曰。虛心實腹求鉛光。月裏分明見太陽。湛破濁清昇降路。自
然丹熟遍身香。

**道心品第五**

**圖**

<!-- Image (258, 33, 403, 57) -->

人能常清靜。天地悉皆歸。
人者、善男信女也。能者、至強無息也。常者、一六時中也。清者、萬緣頓息也。靜者、
一念不生也。修道之人。以清靜爲妙。非禮勿視。則眼清靜矣。非禮勿聽。則耳清
靜矣。非禮勿言。則口清靜矣。非禮勿動。則心清靜矣。天地悉皆歸者。得明師指
點身中之天地。天氣歸地。汞投鉛也。地氣歸天。鉛投汞也。神居北海。以清靜之
功。則身中天氣悉歸之。而身外之天氣以隨之。神居南山。以清靜之功。則身中地
氣悉歸之。而身外之地氣以隨之。所言身中之天者。道心而已矣。身中之地者。北
海而已矣。道心先天屬乾。乾爲天。故以道心爲天也。北海先天屬坤。坤爲地。故

以北海爲地也。身中之天地而感身外之天地。身外之天地。以應身內之天地。而身
內之天地有主宰。則身外天地之氣悉歸於內也。若無主宰則身內之天地之氣悉歸於
外也。不能成道。反與大道有損。書經曰。人心惟危。道心惟微。惟精惟一。允執
厥中。正是教人去人心。守道心。無奈世人不得明師指點。總在書上找尋大道。豈
不思這大道。至尊至貴。子貢曰夫子之文章。可得而聞也。夫子之言性與天道。不
可得而聞也。又曰君子憂道不憂貧。子曰。朝聞道。夕死可也。似此數語推之何等
貴重。豈將大道露洩於紙墨乎。又豈將大道。不分貴賤君子小人。俱可得乎。定無
此理也。三教聖人之經典。所言治國齊家。人事之常道者。品節詳明。所言修身次
第工夫。概是隱而不露。所露者不過是以肉團頑心爲虛靈不昧。或以心下三寸六分
爲黃庭。以兩腎中間一穴爲父母。未生以前。冥心空坐爲道心。又爲返本還原。一
概虛假。世人信以爲實。深可嘆也。
正陽帝君詩曰。可嘆蒼生錯認心。常將血肉當黃庭。三途墮落無春夏。
九界昇遷少信音。便向仙街了罪籍。遂從道路脫寒陰。吉凶兩岸無差
錯。善士高昇惡士沉。

**人心品第六**

**圖**

<!-- Image (258, 33, 403, 57) -->

夫人心好清而心擾之。
夫人神好清者。一陰一陽乃爲人。人得一爲大。大得一爲天。超出天外方爲夫字。人者
得天氣下降。地氣上昇。陰陽相結以爲人也。神者禀父母之性爲元神。受天地之性爲識
神。而元神無識無知。能主造化。識神最顯最靈。能應變無停。此神是人之主人翁也。

其神之原出於無極。道家呼爲鐵漢。釋氏喚作金剛。儒者叫做魂靈。不生不滅。不增不減。
在身爲鬼。出身爲仙爲佛。作惡變禽變獸。夫元神隨身之有無。從受胎以得。
其生凝於無極之中央。主宰生身之造化。十月胎足。瓜熟蒂落。地覆天翻。一箇觔斗下地。
神合而爲一。同居於心。從此以心爲主。而元神失位。識神當權。七情六慾。晝夜耗散。
而元神耗散以盡。地水火風。四大分馳其神。嗚呼哀哉。而識神爲自己之真。性以捨身
而出。縱壽高百歲。不免大夢一場。必有鬼卒押至地獄。將平生之善惡。照簿賞罰。善
者或轉生來世。以受福報。或爲鬼神。享受香煙。惡者或轉世以受惡報。或失人身以變
四生。而萬刦難復也。好者愛也。清者靜也。此言元神本好清靜。無奈人心之識神。而
好動作。時常以擾之。不能清靜。因不能清靜。朝傷暮損。漸磨漸虧。元神一衰。而百
病相攻。無常至矣。奉勸世人。要曉人身難得。中華難生。佛法難逢。大道難逢。今得
人身。幸生中華。切莫糊糊混混。誤過一世。要把性命二字爲重。識神元神當分。真身
假身當曉。人心道心當明。切不可以人心當道心。以識神當元神。以假身當真身。佛經
云心字詩。三點如星象。橫鉤似月斜。披毛從此起。作佛也由他。呂祖曰。人生難得道

**六賊品第七**

**圖**

<!-- Image (258, 33, 403, 57) -->

人心好靜而慾牽之。
夫人心者、常人之心也。好靜者、不愛妄動也。慾者、七情六慾也。牽之者、牽引外馳也。
因有元神在內。有時元神主事。故心有時好靜也。人心本不好動。因

有識神在內。有時識神主事。故心亦有時好動也。人身因有六根。則有六識。因有六識。
則有六塵。因有六賊。則有六神。因耗六神。則墜六道也。六賊
者、眼耳鼻舌身心是也。眼貪色而不絕。久以後這點靈性。墮在卵生地獄。變爲飛禽鵲鳥。
羽毛之類。身披五色翎毛。何等好看。耳聽邪話而不絕。久以後這點靈性。墮在胎生地
獄。變爲騾駝猿馬。走獸之類。項帶鈴鐺。何等好聽。鼻貪肉香而不絕。久以後這點靈性。
墮在濕生地獄。變爲魚鱉蝦蟹。水族之類。常在臭泥。何等好聞。舌貪五葷三厭而不絕。
久以後這點靈性。墮在化生地獄。變爲蚊蠓蛆蟲蟣虱之類。一生與人馱物。而貨財金銀常不
味。心貪財而無厭。久以後這點靈性。墮在駝腳之類。一日交感無度。七情者。喜怒哀懼愛
惡慾是也。喜多傷心。怒多傷肝。哀多傷肺。慾多傷脾。懼多傷膽。惡多傷情。
此爲七情牽心之傷也。又有外十損。而不可不知也。久行損筋。久立損骨。久坐損血。
久睡損脉。久聽損精。久看損神。久言損氣。食飽損心。久思損脾。久淫損命。此爲十
```