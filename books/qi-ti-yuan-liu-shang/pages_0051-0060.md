# 陰陽論

## 天地之道

陽中有陰。離中虛也。女屬太陰。而陰中有陽。坎中滿也。故曰男子十六清陽足。女子
十四濁陰降。清陽者壬水也。濁陰者癸水也。壬為白虎。癸為青龍。故仙家有降龍伏虎
之手段。返本還原之天機。是以長生而不死也。男動女靜者。男禀天之氣以生。女禀地
之氣而成。故曰天動地靜也。此男女之論。非實屬男女也。陰陽而已矣。

降本流末。而生萬物者。降為生。流為成。本為始。末為終。是故萬物乃人之末。人為
萬物之本。人又為天地之末。天地為人之本。夫人不可以無本。亦不可以無末。本者體也。
末者用也。則兩不相離。天地以太空為本。而生人畜萬物。人畜以至善為本。而生週身
百體。天不失其本。則天且長且久。人不失其本。則人為佛為仙。亦可以與天地同壽矣。

## 清濁之源

何為清者濁之源。夫天本是清氣上浮。這清氣還從地中發生。地本陰濁之體。由陰極而
生陽。濁定而生清也。男本清靜之體。女為污濁之身。雖清靜之體。其源出於氣。由氣
而生神也。故曰煉精化氣。煉氣化神。豈不是清者濁之源也。

動者靜之基。何謂也。地本靜也。其源還從天氣所結。女本靜也。其源還從父親所降。
丹道以無為為靜。有為為動。其源還從有為立基。故曰動者靜之基也。

## 長生不死之道

奉勸世人。急早回頭向道。將自身中濁氣撥盡。清氣上浮。凝結成丹。長生不死。積功
累德。丹書來詔。脫殼飛昇。逍遙物外。將生身父母同超天堂。共享極樂。不亦欣乎。

## 人人皆可成聖

可嘆世有一等愚迷貪痴之人。不知性理。他說仙佛皆有分定。不是凡夫做得到的。正所
謂道不遠人。人之為道而遠人。自暴自棄。甘墮苦海。全不思想人秉陰陽五行而生。為
萬物之首。可以行天地之全功。更可以載天地之大道。

孟子曰。堯舜與人同耳。顏子曰舜何人也。子何人也。有為者亦若是。此皆言人人可以
為聖賢。人人可以為仙佛。只在有志無志之分耳。

# 道心品

人能常清靜。天地悉皆歸。
修道之人。以清靜為妙。非禮勿視。則眼清靜矣。非禮勿聽。則耳清靜矣。非禮勿言。
則口清靜矣。非禮勿動。則心清靜矣。天地悉皆歸者。得明師指點身中之天地。

書經曰。人心惟危。道心惟微。惟精惟一。允執厥中。正是教人去人心。守道心。

# 人心品

夫人神好清而心擾之。
夫人神好清者。一陰一陽乃為人。人得一為大。大得一為天。超出天外方為夫字。人者
得天氣下降。地氣上昇。陰陽相結以為人也。

人生難得道。六賊害之。
人心者、常人之心也。好靜者、不愛妄動也。慾者、七情六慾也。牽之者、牽引外馳也。

六賊者、眼耳鼻舌身心是也。還有七情之傷。又有外十損。