# 清靜元君坤元真經

## 爾時元君在華陽洞天，與諸天延那仙姑、十二溪女，說坤元妙經曰：
> 「天陽地陰，天動地靜。乾行坤順，元亨利貞。乾道成男，坤道成女。
獨陰不長，獨陽不生。剛柔得其中庸，水火始能既濟。孕生萬物，蓋
載蒼生，慈忍無爭，敬順輔相。是故居母道之仁，為後元之配，致功
論化，其道一焉。自辟乾闔坤以來，有聖母，有后土，有天姆，有女
媧，有斗母，有佛姆，有元君，有王母，有仙姑，有玉女，至于麻姑
天妃，天女玄女，無極女仙，女菩薩，比丘尼，那延溪女，紫姑湘妃，
洛神巫女，電母青娥，素女織女，皆以坤元柔順，修真得道，證明高果，
是與天元同氣不二。今善女人，各具坤元，咸能入道。俱以修力，
可證極樂妙果，萬劫常存。若以己身礙漏難修，則其心原無走漏，
汝何自蔽？無始以前，何有色相，何有身迹？惟一惟空，原無二心，
汝何修身？汝何棄心？如能返思其元，更有修真捷徑。我今為汝女
眾，說是捷徑，汝當諦聽。夫乾道動，坤道靜，欲修性命，務須從
靜。汝今原靜，又何以修？坤道濁，乾道清，欲修性命，務須從清。
惟能以濁修清，是以入道證果。吾今為汝說是修清之道，夫清濁雖
別于形質，而本元出自心神。汝欲心靜神清，務修其性。能悟修性，
便是立命。汝能悟者，即是汝性。汝性非性，汝心非心。心即是心，
性即是性。性非汝心，心非汝性。若問汝性，性即說性。若問汝心，
心即說心。心無所心，性無所性。亦非無性，亦非無心。性亦非心，
心亦非性。性無有心，心無有性。性本無心，心本無性。心若有性，
即非道心。性若有心，即非道性。道性我性，道心我心。是真實性，
是妄想心。性若真實，即見道性。心若妄想，即非道心。雖曰道心，
又有云說，名何云心？有肉團心，有虛靈心。此虛靈心，是名何心？
是真道心，是真實心。彼肉團心，是名何心？是非道心，是妄想心。
汝能剔肉團心為虛靈心，悟非道心為真道心，破妄想心為真實心，
加以勇猛心、精進心，除却煩惱心、礙障心，惟障礙心是執著故。
欲除執著，務加金剛心，虛空心，死了心，不動心，智慧心，堅固心，
圓滿心，成就心，菩提心，慈悲心，歡喜心，如是諸心，是名道心。
能明道心，心即是道。若人是道，務守是心。若遇色相，如如弗動。
若遇患疾，如如不變。若遇霹靂，如如不驚。若遇是非，如如不亂。
若遇刀斧，如如不懼。若遇死亡，如如不壞。惟是不壞，即是不死；
惟是不死，即是道心。惟是道心，即是修道；惟是修道，即是修性。
性若無明，非是真性。捨此真性，更何有心？捨此真心，更何有
道？是故神通智慧，皆從心道而生；清靜虛靈，皆自性道而出。

> 二。實一而無二，四大總是幻空。務向濁處存清，惟自靜中防動。能防其
動，即明其性；能明其性，即守其心。心若常修，六賊難入。惺惺覺
察，五蘊何來？智慧光明，恍朗純和，性明命立。以鉛制汞，賴土成
功；以汞投爐，幽潛真默。煉形化炁，煉炁歸神，煉神還空，即是本來。
又何劫之不存，何果之不證，何身之有漏，何心之有障，何道之有二
哉！汝善女人，又何疑之不修哉！『于是元君說是經已，告諸仙眾：
『吾今所說不二之旨，吾曾拜受于玄女元君，貞一坤元，無上妙道，為
汝善女人道海津梁。即有善男子，亦不離是。吾今恐汝暗昧疑退，再
說偈曰：男女本一炁，清濁動靜異。女人欲修真，切使真元聚。陰中
有元陽，存清弗以棄。明此色與欲，本來無所累。屏除貪嗔痴，割斷
憂思慮。去濁修清性，不隨諸惡趣。靜寂守無為，我即男子具。無無
無形身，有有有無意。內視色聲空，色空俱絕離。仗土為坤基，一陽
本自地。鉛汞固不同，炁神無二義。渺渺空靈心，心神能為制，一炁
返春和，飛出雲宵去。偕汝太清游，是曰真如偈。』元君說是偈已，諸
天延那天女、十二溪仙，香雨散花，寶珠纓絡，洞章飛舞，歡喜信受，
贊嘆希有，禮謝而退。

按：元君孫氏，道諱不二，號清靜散人，寧海人也。生于宋徽宗宣和元年己亥正月初五
日。幼適丹陽馬宜甫，生三子。重陽以分梨十化，夫婦棄家修道。出家于洛陽山洞，互
相黽勉，金丹道就，夫婦同升。二月二十九日沖舉，封清靜淵真玄虛演化順化元君。七
真之一也。

# 三乘丹法

## 最上一乘 無上至真之妙

### 九品

### 漸法三乘

在傍門九品中又分邪道外道傍門三類每類又分為上中下三品共九品均為不入大道者在漸
法三乘中以下乘為安樂法門中乘為養命法門上乘為延生法門其最上一層才是無上至真妙
道雖其分別或有強調之處但旨在為修煉者之有所警惕茲分錄於左

## 傍門九品

### 下三品

御女房中三峰採戰食乳對爐女人為鼎天癸為藥產門為生身處精血為大
丹頭鑄雌雄劍立陰陽爐謂女子為純陽指月經為至寶採而餌之為一月一
還用九女為九鼎為九年九返令童男童女交合而採初精取陰中黍米為玄
珠至於弄金花弄金槍七十二家強兵戰勝多人少出九淺一深如此邪謬謂
之泥水丹法三百餘條此大亂之道也乃下品之下邪道也

又有八十四家接法三十六般採陰用胞衣為紫河車鍊小便為秋石食自己
精為還元捏尾閭為閉關夫婦交合使精不過為無漏採女經為紅圓子或以
五金八石修煉為丸令婦人服之十月後產肉塊為至藥採而服之如此謬術
不欲盡舉約有三百餘條乃下品之中外道也

又有諸品丹竈爐火燒熱五金八石勾庚乾汞點茅燒銀撥灰弄火至於靈砂
外藥三遜五假金石草木服餌之法四百餘條乃下品之上外道也

右下三品共一千餘條貪淫嗜利者行之

## 中三品

休糧辟穀忍寒食穢服餌椒术曬背卧冰日持一齋或清齋或食物多為奇特
或飲酒不醉為驗或減食為抽添或不食五味而食三白或不食煙火食或飲
酒食肉不籍身命自謂無為或翻滄倒海重重捏怪乃中品之下也

吞霞服氣採日月精華吞星曜之光服五方之氣或採水火之氣或存思注想
遨游九州為運用或想身中二氣化為男女象人間夫婦交採之狀為合和一
切存想種種虛妄等法乃中品之中也

傳受三歸五戒看誦修習傳信法取報應行考赴取歸程歸空十信三際九接
瞻星禮斗或持不語或打勤勞持守外功已上有為乃中品之上漸次近道也

右三品一千餘條行之不怠漸入佳境勝別留心

## 上三品

定觀鑒形存思吐納摩撫消息八段錦六字氣視頂門守臍蒂吞津液攪神水
或千口水為活或指舌為赤龍或擦身令熱為火候或一呵九摩求長生或鍊
稠唾為真種子或守丹田或兜外腎至於煮海觀鼻以津精涎沫為藥乃上品
之下也

閉息行氣屈伸導引摩腰腎守印堂運雙睛搖夾脊守臍輪或以雙睛為日月
或以眉間為玄關或叩齒為天門或想元神從頂門出入或夢游仙境或默朝
上帝或以昏沉為入定或以數息為火候或想心腎黑白二氣相交為既濟乃