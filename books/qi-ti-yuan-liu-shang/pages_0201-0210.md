```markdown
時時見得的畢竟到正子時志氣清明活子時愈覺發現人未識得活的明了
只向正的時候驗取則正者現前活者無不神妙矣

勸世歌第十三

呂帝曰吾因度世丹衷熱不惜婆心幷饒舌世尊亦爲大因緣直指生死真可
惜老君也患有吾身傳示谷神人不識吾今畧說尋真路黃中通理載大易正
位居體是玄關子午中間堪定息光回祖竅萬神安藥產川源一炁出透幙變
化有金光一輪紅日常赫赫世人錯認坎離精搬運心腎成間隔如何人道合
天心天若符兮道自合放下萬緣毫不起此是先天真無極太虛穆穆朕兆捐
性命關頭忘意識意識忘後見本真水清珠現玄難測無始煩障一旦空玉京
降下九龍冊步霄漢兮登天關掌風霆兮驅霹靂凝神定息是初機退藏密地
爲常寂

二八 米晶子注：子是水，午是火。

金華宗旨 一七九

吾昔度張珍奴二詞皆有大道子後午前非時也坎離耳定息者息息歸根中
黃也坐者心不動也夾脊者非背上輪子乃直透玉京大路也雙關者此處有
難言者地雷震動山頭者真氣生也黃芽出土者藥生也小小二段已盡修行
大路明此可不惑人言

昔夫子與顏子登泰山頂望吳門白馬匹煉顏子見爲匹練夫子急掩其目恐其太用眼力神光走
落回光可以勉哉 二九

回光在純心行去只將真息凝照于中宮久之自然通靈達變也總是心靜氣
定爲基心忘氣凝爲效氣息心空爲丹成心氣渾一爲溫養明心見性爲了道
子輩各宜勉力行去錯過光陰可惜也一日不行一日即鬼也一息行此一息
真仙也勉之

二九 米晶子抄本

太乙金華宗旨終

太乙金華源流

源是上清派以茅君爲第一代茅君十傳而浸失其真晋初蘭公得之斗中孝悌王而傳諶母諶母
傳許祖傳許祖十大弟子再七代有玉真黃兩先生繼之繼又失傳至康熙戊申年呂祖傳受宗旨
改名《太乙金華》其時受法弟子潘易庵屠宇庵莊惺庵莊誠庵周野鶴劉度庵許深庵七人至
壬申歲孝悌王復提宗旨時有張爽庵李時庵馮返庵馮近庵許凝庵潘真庵潘卓庵亦符七人之
數奉教攝取先後發明宗旨者輯定成帙乾隆乙未年錢唐邵志琳得於蘇門吳氏抄本自加冊改
因刊人全書焉 三〇

三〇 米晶子抄本

金華宗旨 一八一

呂祖先天百字碑

父母未生前 與母共相連
無情生有情 虛靈徹洞天
十月胎在腹 能動不能言
晝夜母呼吸 往來通我玄
剪斷臍帶子 一點落根源
性命歸真土 此處覓真鉛
迷失當來路 輪迴苦萬千
若遇明師指 決破妙中玄

一 呂純陽著。按米晶子提供影印版校對。

炁體源流 一八二

時時拴意馬 刻刻鎖心猿
悟透二十句 白日上清天

呂祖先天百字碑終

呂祖先天百字碑 一八三

王重陽祖師授七真五篇靈文

以天心爲主。以元神爲用。以三寶爲基。外三寶不漏。內三寶自合也。
始得天人感通。先天之炁。自然歸之。然人之一身內外。四大上下。
皆屬後天陰陽。惟有先天一點至陽之炁。混於杳冥不測之內。至虛至
靈。難求難見。雖然外來。實由內孕。先天若無後天。何以招攝。後
天不得先天。豈能變通。此乃無中生有。有中生無。無因有激之而成象。
有因無感之而通靈。先後二天之氣。如谷之應聲。神仙妙用。只是採
取先天真陽之炁以爲金丹之母。點化己身陰氣。以變純陽之體。卻從
煉己純熟。方得先天造化。玄珠成象。太乙含真。形神俱妙。與道合真。

一 重陽祖師註，清虛道人錄。校對版本：《道藏輯要·胃集二·附錄五篇靈文》

炁體源流 一八四

此皆自然而然。不假一毫作爲也。

玉液章第一

神不離炁。炁不離神。呼吸往來。歸乎一源。不可著體。不可運用。
委志虛無。寂然常照。身心無爲。而神炁自然有所爲。猶天地無爲。
萬物自然化育。工夫已久。靜而生定。神入炁中。炁與神合。五行四象。
自然攢簇。精凝炁結。此坎離交媾。初靜之功。純陰之下。須用陽火
煅煉。方得真氣發生。神明自來矣。

產藥章第二

神守坤宮。真火自來。坤宮乃產藥川源。陰陽交媾之處。若不得真火
煅煉。則金水混融。若不專心致志。則陽火散漫。大藥終不能生。先
天何由而得。煅煉之久。水見火自然化爲一炁。薰蒸上騰。河車搬運。

王重陽祖師授七真五篇靈文 一八五

周流不息。真精自此而生。元炁胚胎於此。呼吸相含。脈住氣停。靜
而生定。大定之中。先天一炁自虛無中而來。是以先天母炁而伏後天
子炁順其自然。不可欲速。先天自發也。混沌之初。天地未判。玄黃
相雜。時至氣化。定中生動。只這動處。方知造化。若有一物。或明
或隱。不內不外。此是大藥始萌。不可遽採之。若有一毫念起。天真
遂喪矣。

採藥章第三

神守乾宮。真炁自歸。乾宮乃造化之源。生身受炁之初。知之修煉。
謂之聖人。始則凝神於坤。煅煉陰精。化爲陽炁。薰蒸上騰。河車搬運。
週流不息。次則凝神於乾。漸煉漸凝。漸聚漸結。結成一顆玄珠。大

二 米晶子注：多看

炁體源流 一八六

如黍米。恒在目前。一得永得。先天虛無真炁。自然歸之。待其鉛光
閃爍。如月之象。汞氣飛揚。如日之象。不時日月交合一處。一點靈
光。圓陀陀。光爍爍。照耀上下。內真外應。先天之炁。自虛無中而
來。是以母炁。而伏子氣。自然感合造化之妙。藥從外來。非假存想。
初煉丹時。便向水中求之。終落頑空。畢竟無成。須以我之真炁。而
感天地之至精。當以陽燧。方諸水火感通之理。推之自得。當其日月
交光之候。先天適至之時。泥丸風生。慾海波澄。此身如在萬丈海中。
不知有水。不知有火。不知有天地人我。渾如醉夢。正是龍虎交會之
際。金木相啖。水火相激。景象發現。迅如雷電。忽忽採取。其採取
之妙。如發千鈞之弩。惟用一寸之機。似採非採。不採實採。乃爲真
採也。

王重陽祖師授七真五篇靈文 一八七

得藥章第四

神守玄宮。意迎牝府。三神意相合。先天自得。恍恍惚惚。杳杳冥冥。
一點紅光。閃入下元。己之真炁。噏然湊合。陰乃抱陽。陽乃激陰。
至精發現。海泛浪涌。自太玄關升入泥丸。化爲金液。吞入腹內。香
甜清爽。萬孔生春。遍體生光。至此乃是乾坤交媾。一得永得之妙。
全在防危慮險。即當牢封固閉。勿令滲漏。以便溫養。

溫養章第五

神守黃房。金胎自成。黃房乃乾之下坤之上。規中之妙。十二時中。

三 米晶子圖注：神守玄宮。意迎牝府。
四 米晶子圖注：

<!-- Image (10, 192, 140, 224) -->

炁體源流 一八八
```