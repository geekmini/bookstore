# 真常品第十二

## 真常應物。真常得性。常應常靜。常清靜矣。

真常應物者。無念紛擾謂之真。五德五元謂之常。感而遂通謂之應。襲苗發生謂之物也。

真常得性者。此感彼應謂之得。真靈不散謂之性也。常應常靜者。此常乃平常之常。又非真常之比也。平常事來則應。事去則靜矣。常清靜矣。是言寂然不動也。修道之士每日上丹。掃心飛相。去妄存誠。陽極生陰。寂然不動。萬緣頓息。陰極生陽。感而遂通。萬脈朝宗。而先天五德發現。名曰真常。真常者良知也。先天五元發現。名曰應物。

## 真道品第十三

文昌帝君詩曰。乾坤日月皆無心。赤炁揚輝處處靈。惟有玄根同太極。自然煥發合天經。流行萬古兼千古。合撰清寧永太寧。清净洞陽敷妙德。真機運動不留停。

如此清靜。漸入真道。

真道者非三千六百旁門。九十六種外道之比也。此為先天大道。既返先天。漸次以入真道。此承上章而言。如此清靜無為。可返先天。生天生地。生人物之道也。道也者。大矣哉。果何物也。曰無極而已矣。夫無極真道。自古口口相傳。不敢筆之於書。恐匪人得之。必遭天譴。雖然。書中藏道。必是喻言。隱母而言子。隱根而言枝。概是借物闡道。張冠李戴也。是余亦不敢明洩。將此真道微露大概。以作訪道之憑證。不致悞墮旁門也。真道者、乃生身之初是也。得父之精。母之血。二物交合。精為鉛。血為汞。鉛投汞名乾道而成男。汞投鉛為坤道而成女。半月生陽。半月生陰。由此而五臟。由此而六腑。由此週天三百六十五骨節。先由此八萬四千毫毛孔竅。先天卦氣以足。瓜熟蒂落。一個筋斗下地。囝啼一聲。先天無極竅破。而元神元氣元精。從無極而出。分為三家。乾失中陽以落坤。坤變坎。先天坤失中陰以投乾。乾變離。先天乾坤失位。而變成後天坎離。火水未濟也。從此後天用事凡夫之途。若有仙緣。訪求返本還原之真道。這真道先點無極一竅。此竅儒曰至善。釋曰南無。道曰玄關。異名頗多。前篇先以剖明。要用六神會合之功。守

## 妙有品第十四

雖名得道。實無所得。

雖是雖然。名是名目。得為得傳。道為大道。實者真也。無者虛也。雖名得道者。乃承上文而言。漸入真道也。得受明師真傳正授。何者是玄關一竅。何者是六神會合。何者是築基煉己。何者是採藥煉丹。何者是藥苗老嫩。何者是去濁留清。何者是汞去投鉛。何者是鉛來投汞。何者是嬰兒姹女。何者是金公黃婆。何者是金木交并。何者是水火既濟。何者是法輪常轉。何者是陽火陰符。何者是七還九轉。何者是移爐換鼎。何者是灌滿乾坤。何者是溫養脫胎。何者是清靜沐浴。何者是龍吟虎嘯。何

者是面壁調神。一一領受。方名得道也。雖名得道。實無所得者何也。夫道所言關竅藥物。一切種種。無窮無盡。美名奇寶。一概都是人身自有。并非身外得來。故曰實無所得也。果真實為得者。必是受道之後。苦修苦煉。立定長遠之計。鐵石之心。千難不改。萬難不退。富貴不能淫。貧賤不能移。威武不能屈之志。方可不致半途而廢。定要將身外假名利恩愛。酒色財氣。一刀斬斷。速修身中真名利恩愛。酒色財氣。方為得道。而身外人人皆曉。身內知者鮮矣。聽吾將身內說來。身拜金闕。享受天爵。乃為真名。金丹成就。無價貴寶。乃為真利。超度父母。時常親敬。乃為真恩。坎離相交。金木相并。乃為真愛。玉液瓊漿。菩提香膠。乃為真酒。嬰兒姹女。常會黃房。乃為真色。七寶瓤池。八寶金丹。乃為真財。絪縕太和。浩然回風。乃為真氣。這便是身中之八寶也。捨得外而成得內。捨得假而成得真。外培功內修果。動度人而靜度己。以待日就月將。外功浩大。內果圓明。脫殼飛昇。萬刦長存。方為得道。成道了道。大丈夫之能事畢矣。

## 至道品第十五

急早回頭上法船。

聖道圖

為化眾生。名為得道。能悟之者。可傳聖道。

為化眾生者。為者專意也。化者普度也。眾者一概也。生者男女也。勸化九六眾生而回西也。名為得道者。名者聲揚也。為者助成也。得者受持也。道者工夫也。勸化眾生修道。功德浩大。自外而得之。故曰得道也。能悟之者。能是能為。悟是窮究。得了大道。總是要窮理盡性。以至於命。勤參苦採。內外加功。可傳聖道者。可是可以。傳是度人。聖是高真。道是天機也。功圓果滿。領受天命。方可傳道。三期普度。道須人傳。呂祖曰。

## 消長品第十六

觀音古佛詩曰。可傳聖道領慈航。普渡羣迷煉性光。能悟先天清靜道。金仙不老壽延長。

太上老君曰。上士無爭。下士好爭。

太者、大也。上者、尊也。老者、古也。曰者、說也。上士者、文學大德也。下士者、淺學執着也。無爭者、涵容深厚也。好爭者、慣高好勝也。老君說上士之心。即聖人之心。包天裹地。渾然天理。賢愚盡包。和光混俗。自謙自卑。銼銳埋鋒。不露圭角。外圓內方。作事循乎天理。出言順乎人心。何爭之有。下士好爭者。下士亦是好學之士。