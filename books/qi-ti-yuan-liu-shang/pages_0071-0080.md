# 真常品第十二

## 真常應物

真常得性。常應常靜。常清靜矣。

真常應物者,無念紛擾謂之真。五德五元謂之常。感而遂通謂之應。襲苗發生謂之物也。

真常得性者,此感彼應謂之得。真靈不散謂之性也。常應常靜者,此常乃平常之常,又非真常之比也。平常事來則應,事去則靜矣。常清靜矣,是言寂然不動也。

> 修道之士每日上丹,掃心飛相,去妄存誠,陽極生陰,寂然不動,萬緣頓息,陰極生陽,感而遂通,萬脈朝宗,而先天五德發現,名曰真常。真常者良知也。先天五元發現,名曰應物。

---

## 太上老君說常清靜經注

### 四九

應物者良能也。良知良能,乃名真性。人心死盡,道心全活,乃名真常得性。先天一氣名為物,知覺收斂名為應。

人心常死,則道心常活。道心常活,則妄念不生。妄念不生,則常復先天。常復先天,則藥苗常生。藥苗常生,則真性常覺。真性常覺,則真常常應。真常常應,則河車常轉。河車常轉,則海水常潮。海水常潮,則火候常煉。火候常煉,則金丹常結。金丹常結,則沐浴常靜。沐浴常靜,則法身已成,了然無事。故曰常應常靜,常清靜矣。

> 可嘆世人,在儒者希聖學賢,一見五經四書,每言去慾為先,就以一味去慾而了大事,再不窮究存心養性。心是何存,性是何養。在釋者參禪學佛,一見法華金剛,每言去念為先,就以一味去念而了大事,再不窮究明心見性。心是何明,性是何見。在道者修真學仙,一見清靜道德,每言觀空為先,就以一味觀空而了大事,再不窮究修心煉性。心是何修,性是何煉。豈以一味頑空枯坐,道可成哉。

---

## 真道品第十三

真道者,乃生身之初是也。得父之精,母之血,二物交合,精為鉛,血為汞,鉛投汞名乾道而成男,汞投鉛為坤道而成女。

> 由此而五臟,由此而六腑,由此週天三百六十五骨節,由此八萬四千毫毛孔竅,先天卦氣以足。瓜熟蒂落,一個筋斗下地,囝啼一聲,先天無極竅破,而元神元氣元精,從無極而出,分為三家,乾失中陽以落坤,坤變坎,坤失中陰以投乾,乾變離,先天乾坤失位,而變成後天坎離,火水未濟也。

> **真道**先點無極一竅,此竅儒曰至善,釋曰南無,道曰玄關,異名頗多。前篇先以剖明,要用**六神會合**之功,守如此清靜,漸入真道。

> 文昌帝君詩曰:
> 乾坤日月皆無心,赤炁揚輝處處靈。
> 惟有玄根同太極,自然煥發合天經。 
> 流行萬古兼千古,合撰清寧永太寧。
> 清净洞陽敷妙德,真機運動不留停。

---

## 太上老君說常清靜經注

### 五二

定此竅,久守竅開,元神歸位,復用**九節玄功**,名為**金丹九轉**,抽爻換象,拆坎填離,奪先天之正氣,吸日月之精華,用**文武之火候**,修**八寶之金丹**,日就月將,聖胎漸成。

和光混俗,積功累德,三千功滿,八百果圓,丹書下詔,脫殼飛昇,逍遙物外,浩刦長存,故曰**金剛不壞之體**也。

> 元始天尊詩曰:
> 清靜妙經本自然,得明真道悟先天。
> 金丹一服身通聖,隨作逍遙閬苑仙。
>
> 靈寶天尊詩曰:
> 清靜真言却不多,內中玄妙少人摩。
> 此身有蓋長生酒,請問凡夫喝過麼。

---

## 妙有品第十四

雖名得道,實無所得。

雖是雖然,名是名目,得為得傳,道為大道。實者真也,無者虛也。雖名得道者,乃承上文而言,漸入真道也。

所言關竅藥物,一切種種,無窮無盡,美名奇寶,一概都是人身自有,並非身外得來。故曰實無所得也。要立定長遠之計,鐵石之心,千難不改,萬難不退,富貴不能淫,貧賤不能移,威武不能屈之志,方可不致半途而廢。

> 捨得外而成得內,捨得假而成得真,外培功內修果,動度人而靜度己,以待日就月將。外功浩大,內果圓明,脫殼飛昇,萬刦長存,方為得道,成道了道。

道心子師曰:
> 奉勸世人希聖賢,榮華富貴亦徒然。
> 身中自有長生酒,色即是空空即色。
> 仙為祖性性為仙,乾坤聽得吾師勸。

---

## 至道品第十五

為化眾生,名為得道。能悟之者,可傳聖道。

勸化九六眾生而回西,功德浩大,自外而得之,故曰得道也。要窮理盡性,以至於命,勤參苦採,內外加功,方可傳道。

> 生身之本,由無極而皇極,由皇極而太極,兩儀四象八卦,萬物周身,三百六十五骨節,八萬四千毫毛孔竅,由無極聖道而生之者也。

斗母元君詩曰:
> 識得生身性自歸,無不為兮無不為。 
> 萬殊一本退藏密,生聖生凡在此推。

---

## 消長品第十六

> 觀音古佛詩曰:
> 可傳聖道領慈航,普渡群迷煉性光。
> 能悟先天清靜道,金仙不老壽延長。

太上老君曰:上士無争,下士好争。

上士即聖人之心,包天裹地,渾然天理,賢愚盡包,和光混俗,自謙自卑。下士雖好學,仍是慣高好勝,不能明白大道。