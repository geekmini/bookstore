```markdown
真常品第十二

真常應物。真常得性。常應常静。常清静矣。

真常應物者。無念紛擾謂之真。五德五元謂之常。感而遂通謂之應。襲苗發生謂之物也。

真常得性者。此感彼應謂之得。真靈不散謂之性也。常應常静者。此常乃平常之常。又非真常之比也。平常事來則應。事去則静矣。常清静矣。是言寂然不動也。修道之士每日上丹。掃心飛相。去妄存誠。陽極生陰。寂然不動。萬緣頓息。陰極生陽。感而遂通。萬脉朝宗。而先天五德發現。名曰真常。真常者良知也。先天五元發現。名曰應物。

<!-- Image (108, 87, 940, 751) -->

米晶子注：正法眼藏，萬法皈宗。此張多看為妙。

太上老君說常清静經注 四九

應物者良能也。良知良能。乃名真性。人心死盡。道心全活。乃名真常得性。先天一氣名為物。知覺收斂名為應。人心常死。則道心常活。則妄念不生。妄念不生。則常復先天。則藥苗常生。則真性常覺。則真常常應。則河車常轉。則海水常潮。則火候常煉。則金丹常結。則沐浴常静。則法身已成。了然無事。故曰常應常静。常清静矣。可嘆世人。在儒者希聖學賢。一見五經四書。每言去慾為先。就以一味去慾而了大事。再不窮究修心煉性。心是何存。性是何養。在釋者參禪學佛。一見法華金剛。每言去念為先。就以一味去念而了大事。再不窮究明心見性。心是何明。性是何見。在道者修真學仙。一見清静道德。每言觀空為先。就以一味觀空而了大事。心是何修。性是何煉。豈以一味頑空枯坐。道可成哉。豈不知大道即天道。天道生長萬物。全賴日月星辰。風雲雷雨。易曰鼓之以雷霆。潤之以風雨。日月推遷。一寒一暑是也。豈以一味空空無為。而萬物自能成乎。

五〇

真道品第十三

真

先天 後天

圖

乾卦 離卦

<!-- Image (394, 301, 646, 373) -->

先天 後天

坤卦 坎卦

<!-- Image (394, 513, 646, 585) -->

文昌帝君詩曰。乾坤日月皆無心。赤炁揚輝處處靈。惟有玄根同太極。自然煥發合天經。流行萬古兼千古。合撰清寧永太寧。清净洞陽敷妙德。真機運動不留停。

如此清静。漸入真道。

一二 真道圖按「民國六年歲次丁巳三月愛蓮堂重刊版」《太上老君說常清静經》改正。

太上老君說常清静經注 五 一

如此清静。漸入真道者。此承上章而言。如此清静無為。可返先天。既返先天。漸次以入真道。真道者非三千六百旁門。九十六種外道之比也。此為先天大道。生天生地。生人物之道也。道也者。大矣哉。果何物也。曰無極真道。夫無極真道。自古口口相傳。不敢筆之於書。恐匪人得之。必遭天譴。雖然。書中藏道。必是喻言。隱母而言子。隱根而言枝。概是借物闡道。張冠李戴也。是余亦不敢明洩。將此真道微露大概。以作訪道之憑證。不致悞墮旁門也。真道者、乃生身之初是也。得父之精。母之血。二物交合。精為鉛。血為汞。鉛投汞名乾道而成男。汞投鉛為坤道而成女。半月生陽。半月生陰。由此而五臟。由此而六腑。由此週天三百六十五骨節。由此八萬四千毫毛孔竅。先天卦氣以足。瓜熟蒂落。一個筋斗下地。囧啼一聲。先天無極竅破。而元神元氣元精。從無極而出。分為三家。乾失中陽以落坤。坤變坎。坤失中陰以投乾。乾變離。先天乾坤失位。而變成後天坎離。火水未濟也。從此後天用事凡夫之途。若有仙緣。訪求返本還原之真道。這真道先點無極一竅。此竅儒曰至善。釋曰南無。道曰玄關。異名頗多。前篇先以剖明。要用六神會合之功。守

五二

定此竅。久守竅開。元神歸位。復用九節玄功。名為金丹九轉。抽爻換象。拆坎填離。奪先天之正氣。吸日月之精華。用文武之火候。修八寶之金丹。日就月將。聖胎漸成。和光混俗。積功累德。三千功滿。八百果圓。丹書下詔。脱壳飛昇。逍遙物外。天地有壞他無壞。浩刦長存。故曰金剛不壞之體也。不枉出世一場。雖然如此好處。必要真師口傳心授。務要立生死不退之心。方可穩當矣。

元始天尊詩曰。清静妙經本自然。得明真道悟先天。金丹一服身通聖。隨作逍遙閬苑仙。

靈寶天尊詩曰。清静真言却不多。內中玄妙少人摩。此身有蓋長生酒。請問凡夫喝過麼。

一三 巴蜀書社出版《藏外道書》·《太上老君清静經圖注》為「奪天地之正氣」。

太上老君說常清静經注 五三

妙有品第十四

妙

有

圖

<!-- Image (389, 128, 646, 200) -->

雖名得道。實無所得。

雖是雖然。名是名目。得為得傳。道為大道。實者真也。無者虛也。雖名得道者。乃承上文而言。漸入真道也。得受明師真傳正授。何者是玄關一竅。何者是六神會合。何者是築基煉己。何者是採藥煉丹。何者是藥苗老嫩。何者是去濁留清。何者是汞去投鉛。何者是鉛來投汞。何者是嬰兒姹女。何者是金公黃婆。何者是金木交并。何者是水火既濟。何者是法輪常轉。何者是陽火陰符。何者是文武烹煉。何者是清静沐浴。何者是灌滿乾坤。何者是温養脱胎。何者是七還九轉。何者是移爐换鼎。何者是龍吟虎嘯。何

一四 按巴蜀書社出版《藏外道書》·《太上老君清静經圖注》補上此段：「何者是鉛來投汞」。

五 四

者是面壁調神。一一領受。方名得道也。雖名得道。實無所得者何也。夫道所言關竅藥物。一切種種。無窮無盡。美名奇寶。一概都是人身自有。并非身外得來。故曰實無所得也。果真實為得者。必是受道之後。苦修苦煉。立定長遠之計。鐵石之心。千難不改。萬難不退。富貴不能淫。貧賤不能移。威武不能屈之志。方可不致半途而廢。定要將身外假名利恩愛。酒色財氣。一刀斬斷。速修身中真名利恩愛。酒色財氣。方為得道。而身外人人皆曉。身內知者鮮矣。聽吾將身內說來。身拜金闕。享受天爵。乃為真名。金丹成就。無價貴寶。乃為真利。超度父母。乃為真恩。坎離相交。金木相并。乃為真愛。玉液瓊漿。菩提香膠。乃為真酒。嬰兒姹女。常會黃房。乃為真色。七寶瑤池。八寶金丹。乃為真財。絹縕太和。浩然回風。乃為真氣。這便是身中之八寶也。捨得外而成得內。捨得假而成得真。外培功內修果。動度人而静度己。以待日就月將。外功浩大。內果圓明。脱殼飛昇。萬刦長存。方為得道。成道了道。大丈夫之能事畢矣。

道心子詩曰。奉勸世人希聖賢。榮華富貴亦徒然。身中自有長生酒。體內不無養命錢。色即是空空即色。仙為祖性性為仙。乾坤聽得吾師一五勸。

一五 按巴蜀書社出版《藏外道書》·《太上老君清静經圖注》改「詩」為「師」。

太上老君說常清静經注 五五

至道品第十五

聖

道

圖

<!-- Image (389, 116, 646, 354) -->

為化衆生。能悟之者。可傳聖道。

為化衆生者。為者專意也。化者普度也。衆者一概也。生者男女也。勸化九六衆生而回西也。名為得道者。名者聲揚也。為者助成也。得者受持也。道者工夫也。勸化衆生修道。功德浩大。自外而得之。故曰得道也。能悟之者。能是能為。悟是窮究。得了大道。總要窮理盡性。以至於命。勤參苦採。內外加功。可傳聖道者。是可以。傳是度人。聖是高真。道是天機也。功圓果滿。領受天命。方可傳道。三期普度。道須人傳。呂祖曰。

急早回頭上法船。

五 六

人要人度超凡世。龍要龍交出污泥。未領天命。不能傳道。儒云畏天命。畏大人。畏聖人之言。小人不知天命而不畏也。何謂聖道。生身之本也。世人可知生身之本乎。父母交後。懷胎一月。三百六十箇時辰。無極以成。其餘半月生陽。半月生陰也。又半月皇極一動。而生皇極之陽。又半月無極一靜。而生皇極之陰。懷胎二月也。又半月皇極一動而生太極之陽。又半月皇極一靜。而生太極之陰。懷胎三月也。又半月太極一動而生老陽。又半月太極一靜而生老陰。懷胎四月也。又半月老陽一動而生太陽。又半月老陰一靜而生太陰。懷胎五月也。又半月太陽一動而生乾。又半月太陰一靜而生坤。懷胎六月也。又半月太陰一動而生艮。又半月老陽一靜而生震。懷胎七月也。又半月太陽一靜而生兌。又半月太陰一動而生巽。又半月少陽一動而生離。又半月少陰一靜而生坎。懷胎八月也。又半月少陰一動而生震。又半月少陽一動而生巽。懷胎九月也。又半月少陰一靜而生艮。又半月少陽一靜而生兌。懷胎十月也。由無極而皇極。由皇極而太極。兩儀四象八卦。萬物周身。三百六十五骨節。八萬四千毫毛孔竅。由無極聖道而生之者也。

斗母元君詩曰。識得生身性自歸。無不為兮無不為。萬殊一本退藏密。生聖生凡在此推。

五七

消長品第十六

消

長

圖

<!-- Image (389, 116, 646, 354) -->

太上老君曰。上士無争。下士好争。

太者、大也。上者、尊也。老者、古也。曰者、說也。上士者、文學大德也。下士者、淺學執着也。無争者、涵容深厚也。好争者、慣高好勝也。老君說上士之心。即聖人之心。包天裹地。渾然天理。賢愚盡包。和光混俗。自謙自卑。銼銳埋鋒。不露圭角。外圓內方。作事循乎天理。出言順乎人心。何争之有。下士好争者。下士亦是好學之士。

五八

```