```markdown
念茲在茲。含光藏耀。行住坐卧。綿綿若存。如鷄抱卵。如龍養珠。抱元守一。先天元神元炁。刻刻相合。漸漸相化。但安神息。不運火而火自運。百日功靈。十月胎圓。陰魄自化。陽神出現。千日之後。温養火足。剝盡群陰。體變純陽。嬰兒現象。身外有身。形如煙霞。神同太虚。隱則形同於神。顯則神同於氣。步日月而無影。貫金石而無礙。温養三年之後。嬰兒老成。不可遠離。直至九年。與太虚同體。形神俱妙。與道合真。天地山川。有時崩壞。惟吾之道體。浩劫長存。潜伏人間。積功立行。提挈天地。把握陰陽。所以陰陽不能鉤鑄也。天仙之道。斯乃畢矣。

王重陽祖師授七真五篇靈文終

---

邱長春祖師語錄 一

師住燕京天長觀時。普說曰。道含天地神統百形。生滅者形也。無生滅者性也。神也。有形皆壞。天地亦屬幻軀。元會盡而示終。只有一點陽光。超乎劫數之外。在人身中為性海。即元神也。故世尊獨修性學。煉育元神。可以滅。而滅。說法四十九年。住世亦止七十餘載。人不以為無壽。背痛而示疾。形壞也。血肉之軀也。可以生而生。百千萬億劫。度生無量。又何嘗滅哉。謂佛肉身至今存。可也。若論性不壞。即餓鬼畜生。皆堪成佛。有靈明處是也。心能造形。心能留形。法中有愛住世者。動經千百劫心為之也。若心根傷壞。轉眼便為冥途矣。

---

二

故有形存而心先死者。六道是也。有形亡而心存者。古來三教聖賢是也。今世祈長生者。不向本命元辰自發大願。乃從仙佛乞靈。是舍本而求末矣。究竟於我何與哉。吾宗所以不言長生者。非不長生。超之也。此無上大道。非區區延年小術也。

或問曰。北宗道法。至吾師而大行。全真之盛。振古未有。亦尚神通變化否。師曰。若好尚神通。便非大道。大道極平常。不作奇特想。只要心真。何事不辦。吾侍重陽師三載。未沐一言之誨。若起嗔心。久為下類矣。惟鞭策之甚。真為愛我之切。故歸化時。方有此子可教。吾宗賴以大行之語。後復得道兄丹陽馬大師接引。然後還山。煉心育性。三遭魔難而不為動。沒於洪水而不知。虎卧於旁而不畏。初心真。久之心空。心空性見。二而大事畢矣。遂出山度世化人。帝王禮拜。三

---

三

宫奉侍。燎望問道。至禮也。吾告之以清靜無為。上帝好生。一代仁厚之風。皆從此二句起。上親書袍領。命藏諸内府。世授子孫。勅吾為大宗師。然吾心未嘗動也。生平不輕受人一拜。拜必答之。未嘗自登師席。黃童白叟。婦寺宰官。候王帝主。一切平等。西域諸方。稱吾為震旦活沸。聲教所及。要荒無間。自古全真之盛。未有及此。此宫中有妖物。百法不靈。天師束手。請問於吾。吾時在山中。靜中微作念。彼物已攝道光法鏡中。初不用雷神將帥符圖印訣也。邪不勝正。理也。吾存其理而已。

師示衆曰。吾宗前三節。皆有為工夫。命功也。後六節。乃無為妙道。性學也。三分命功。七分性學。以後只稱性學。不稱命功。方稱命功。

---

四

有為之事也。功者工也。有階有級。性何功哉。佛祖也只完得性學而已。今世人貪生之甚。希慕長生。究無長生者。心不真也。雖極勞生以養形。為形起見。總屬私心。不合天心。何能上壽。學人宜體驗五已旨。誓發無上之心。即為無上之身。

或問曰。弟子根性下劣。堪學道否。師曰。吾西游記首。言凡有七竅者。皆可成真。吾子只六竅耶。

師示衆曰。世性用實。大道用虚。惟虚故明。明即慧也。五慧非根生。心定而凝。心凝神現。性見人成。人非塊然者。元始與威音。六若將二老作玄虚。是亦沉淪之下士也。要知有此心。即有此性。二老不加。人亦不減。二老為出世師。學者為輪轉鬼。可不痛哉。要其間不過迷

---

七

悟之殊耳。百計以養身。即百計以昧心。心昧則性迷。性迷則神役九幽矣。究之身不過數十年。而神之迷晦。動經千劫。一息之迷。即為一年。若迷一日。已為三萬六千朝矣。其他可類推也。若真能見性。即垂死一刻。亦能破百千萬劫之幽暗。况五官清明。四肢强健時乎。學者急須止念。念止則心定。心定則慧光自生。慧既生矣。還須自涵於不睹不聞無聲無臭之中。久之方返於虚無真境。今學人皆理解。非心解也。皆識光。非智光也。此所以輪轉人天。漂流六道。若造惡之人。并無光彩。止有惡氣厲氣。眼光一落。全體皆陰。七墮入豐都矣。千佛出世。不通懺悔者。彼自無光。何能承佛光接引哉。學者現有外光。機在目也。太陽流珠。常欲去人。順也。逆而内之。金華涵苞矣。有内光。迷而失之。六欲牽也。妄想驚其神也。不能片時清淨。為有無

---

八

顛倒耳。悟而超之。破除無始習氣。尋取最初種子。光爍圓陀也。哀哉。知者鮮矣。悟者尤鮮矣。吾不敢望悟者。得見知者斯可矣。

或問曰。知與悟有不同乎。師曰。十分知及處。即是悟境。知為下手。悟為究竟。曰。假如放下萬緣。一念不動。可是否。師曰。是體也。還有用在。

師示衆曰。人身一念一動為一劫。此内外合也。内一劫。外一劫應之。迷則剎那萬劫。悟則萬劫剎那。心上本無歲月也。

師示衆曰。學人但能回光。即了生死。此光超日月。透三界。若無此光。天地亦冥頑不靈矣。萬物何處發生。此光。即元始威音也。八衆生輪迴者。因此光順出。作種種妄想。故幻出皮囊。積骸如山。積血如海。今一句說破。人身兩目外。皆死物也。一目中。元精元氣元神皆在。

---

九

可不重歟。眼光落地。萬古長夜。人在胎中。先生兩目。其死也。先化兩目。昔觀音大士八十一化。極其變現。而目不動。佛之神威不能變在此處。衆生倒能變。未死時而目已變種種矣。哀哉。九

或問曰。回光與金丹工夫。是一是二。師曰。回光不止金丹。即宗門真訣也。摩頂者此也。受記者此也。楞嚴二十四位圓通。原有諦觀鼻端。心空漏盡。出人息化為光明。證菩薩果。吾宗皆是此法。曰。每日將一時回光。可乎。師曰。極少三時。曰。假如有俗冗。止能一時回光。何如。師曰。真正一時也妙。一時已奪天地萬年之數。一日奔馳光散。即造羅豐千劫幽暗之獄。故冥界無甲子。動以千萬劫計。算數所不能及。

或問曰。佛說往生西方。蓮池中有姓名耶。師曰。不論姓名。華池即

---

一〇

方寸也。蓮苞即性光也。一〇身中現有佛國。曰。若是則淨土為烏有矣。師曰。又是實有的。少不得以心造。以心應。或問曰。弟子欲誦金剛經五百卷以超度亡靈。何如。師曰。金剛經亦止念之一端。亦超度亡靈之一大法門也。只要真能止念。誦四句偈已完。曰。請問四句偈。師曰。是如夢幻泡影。曰。或以無我相。無人相。無衆生相。無壽者相。作四句何如。師曰亦可。曰。或以有句無句。非有非無句。即有即無句。作四句何如。師曰亦可。惟拘不得。所以為妙。若拘定某句是四句。即着諸相矣。

或問曰。能仁謂之釋迦。如何是仁體。師曰。仁者生也。一點生機。鳥啼花放。山色波光。俱為造化。含之皆為真地。舒之盡是陽春。一念不生為仁體。萬念皆圓為仁用。空則化。圓則通。通則四維上下虚

---

空。往古來今。不外吾腔子矣。不特地獄餓鬼畜生可憫。直視夫人亦為雪涕。回視多生眷屬。多生冤仇。俱在慈光覆陰之中。到此方是能仁。方證如來果位。今從一枝一節起者。皆非大道。曰。弟子於靜中覺得大千如一室。萬劫如一時光景。可以謂之仁乎。師曰。總不在擬議得之。心上實實行去可也。今日天氣清和。晴光正好。可各行樂。無負良辰。况明師勝友。樂莫大焉。發揮精神。百病不生。即此也是仁用。

師示衆曰。吾宗惟貴見性。而水火配合其次也。大要以息心凝神為初機。以性明見空為實地。以忘識化障為作用。回視龍虎汞鉛。皆法相而不可拘執。反此便為外道。非吾徒也。

師示衆曰。學人既有人路。即宜退藏於密。直從念頭上洗剥。天理愈微。益見人心之難克。人欲將净。反見天心之杳渺。可參之。可參之。

或問曰。弟子欲辭家學道。奈世緣未了。功名未成。再遲數年何如。師曰。子既欲嗣吾宗。名利二字。須要先淡。吾意子欲道。宰相之位
```