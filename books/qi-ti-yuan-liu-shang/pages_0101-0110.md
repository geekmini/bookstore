# 太上老君說了心經

若夫修道，先觀其心。心為神主，動静從心。心動無静，不動了真。心為禍本，心為道宗。不動不静，無想無存。無心無動，有動從心。了心真性，了性真心。心無所住，住無所心。了無執住，無執轉真。空無空處，空處了真。

老君曰：吾從無量劫來觀心得道，乃至虛無，有何所得。為諸衆生，强名得道。

老君曰：吾觀衆生不了其心，從勞浩劫，虛役其神，於心無了，永劫沉淪。依吾聖教，逍遙抱真。

太上老君說了心經終

---

**撰人不詳，約出於唐代。校對版本：《中華道藏·第六冊·太上老君說了心經》**

---

# 太上赤文洞古經註

## 太上赤文洞古經註序

夫至道無言，真空非色，思之者莫能知，觀之者不可見，賾之不可得，行之不能到，陶鑄天地，率循造化，寂而不動，應滿六虛，令萬物蒙休，羣生復命。巍巍乎至矣哉！非聖人孰能通之者耶？況元始大聖，慈心廣布，慧照十方，觀見衆生忘歸失本，宛轉世間，輪迴不息，長劫受苦，不能自明。遂感法雨敷滋，宣揚妙道，引接有情，出生死海，游清虛之境，恬惔之鄉，超乎塵垢，步乎寥廓，逍遙獨化，微妙玄通，無為自然，返於純素冥極混茫者也。

---

**金末元初全真道士龜山長筌子注。校對版本：《中華道藏·第六冊·太上赤文洞古經註》**

---

# 太上赤文洞古經註

## 操真章上

> 有動之動，出於不動。
>
> 有動者，應機也。無動者，抱元守一也，歸根復命也。故經云：清者濁之源，靜者動之基。唯精唯一，允執厥中。夫物芸芸，各復歸其根。歸根曰靜，至靜不動也。
>
> 有為之為，出於無為。無為則神歸。
>
> 神本湛寂，感而遂通，不得已而後起，隨機接物，妙用無窮。去智與仁，故循天之理。淡然無極，而衆妙歸之。
>
> 神歸則萬物云寂。
>
> 專氣致柔，能如嬰兒。抱守沖和，真氣氤氳，萬物皆長生也。知和曰常，心使氣曰强。強者堅強壯老，死之徒也。

---

# 太上赤文洞古經註

> 不動則氣泯，氣泯則萬物無生。
>
> 氣絕神逝，九竅百骸，變滅塵土也，更何疑之。

---

# 太上赤文洞古經註

> 神神相守，物物相資，厥本其根。
>
> 以虛養虛，以實養實。何以故？忘形養氣，忘氣養神，忘神養虛，虛室生白，吉祥止止，神氣沖寧，靈根深固，故成長生久視之道也。
>
> 默而悟之，我自識之。
>
> 至道之玄。不假外物而得。默默昏昏，無應無問，靈光獨耀，迥脱根塵。體露真常，不隨萬法，可以全生，可以復本也。

---

# 太上赤文洞古經註

## 入聖章中

> 人乎無間，
>
> 不死不生，
>
> 與天地爲一。

---

# 太上赤文洞古經註

## 住世章下

> 物我俱忘，有無不立。昏昏默默，杳杳冥冥。無邊無際，非外非中。其游無端，其出無方，化育萬物，不可爲象，混成無方隅也。
>
> 溟溟涬涬，合乎無倫。
>
> 天地之大，我之所維。
>
> 萬物之衆，我之所持。
>
> 曷有窮終，以語其弊哉。
>
> 養其無象，象故常存。
>
> 守其無體，體故全真。
>
> 天得其真，故長。
>
> 地得其真，故久。
>
> 人得其真，故壽。

---

# 太上赤文洞古經註

> 世人所以不能長久者，爲喪其無象，散其無體，
>
> 不能使百骸九竅與真體并存，故死矣。
>
> 內本清靜光明，虛白晃耀，奈何愛染萬緣，不生返照，飄飄一性之散，沉沉萬劫之迷，難省真身，遷於別蜕，迷其真源，壞其內也。萬劫輪迴，生死海中，不能超度，甚可哀憐矣。

太上赤文洞古經註終

---

# 太上大通經註

太上謂無上可上，大通謂無所不通，經謂登真之徑路，衆所通行之道也。首章云無行無體，謂真空妙理最上一乘之妙也，即太上之義。次章云如空無相，謂四通八達無所窒礙，即大通之義也。下章云無相無爲，廣無邊際，謂大道至廣至大，至妙無窮，日用之間，頭頭顯露，此所以爲經也。

## 真空章

先天而生，顯諸仁。生而無形，藏諸用。後天而存，所存者神。存而無體，

---

**元人李道純註。校對版本：《中華道藏·第六冊·太上大通經註》**

---

# 太上大通經註

## 玄理章

> 靜爲之性，寂然不動。心在其中矣。感而遂通。動爲之心，見物便見心。性在其中矣。無物心不見。心生性滅，心生種種法生。心滅性現，心滅種種法滅。如空無相，大象無形。湛然圓滿。通上徹下。

右玄理章。原性之元也。《中庸》曰：喜怒哀樂未發之謂中，中也者，天下之大本也。即靜爲之性之義。又曰：發而皆中節，謂之和，和也者，天下之達道也。即動爲之心之義。

> 神無方易無體。然而無體，陰陽不測。未嘗存也。運化不息。故曰不可思議。妙用無窮。

右真空一章。原道之始也。子曰：天何言哉，四時行焉，百物生焉。即先天而生，生而無形之義也。《中庸》曰：視之而不見，聽之而不聞，體物而不可違，即後天而存，存而無體之義也。然而無體，故運化生成而無窮也，非窮理盡性者，其孰能與於此，故授之以玄理章。