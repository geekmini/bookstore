皆此法也但返照二字人人能言不能得手未識二字之義耳返者自知覺之心返乎形神未兆之初即吾六尺之中反求個天地未生之體今人但一二時中間静坐反顧己私便云反照安得到頭佛道二祖教人看鼻尖者非謂着念於鼻端也亦非謂眼觀鼻端念又註中黃八也眼之所至心亦至焉何能一上而一下也又何能忽上而忽下也此皆誤指而為月畢竟如何曰鼻尖二字最妙只是借鼻以為眼之準則初不在鼻上蓋以大開眼則視遠而不見鼻矣太閉眼則眼合亦不見鼻矣大開失之外走易於散亂太閉失於内馳易於昏沉惟垂簾得中恰好望見鼻端故取以為準只是垂簾恰好任彼回光自然透入不勞你註射與不註射看鼻端只是最初人静處舉眼一視定個準則便放下如泥水匠人用線一般彼自起手一挂便依了做上去不只管把線看也止觀是佛法原不秘的以兩目諦觀鼻端正身安坐系心緣中（道言中黃佛言緣中）其實一也不必言頭中但於兩○○中間齊平處系念便了九光是活潑潑的東西系念於兩○○中間光自然透入不必着意於

八　米晶子注：中黃者，緣中也，即天心也。

九　米晶子注：兩中間齊平處繫念便了

緣中二字妙極中無不在遍大千皆在裏許聊指造化之機緣此人門耳緣者緣此為端倪非有定著也此一字之義活甚妙甚止觀二字原離不得即定慧也以後凡念起時不要仍舊兀坐當究此念在何處從何起從何滅反覆推窮了不可得即見此念起處也不要又討過起處覓心了不可得吾與汝安心竟此是正觀反此者名為邪觀如是不可得已即仍舊綿綿去止而繼之以觀觀而繼之以止是定慧雙修此為回光回者止也光者觀也止而不觀名為有回無光觀而不止名為有光無回誌之

回光調息第四

呂帝曰宗旨只要純心行去不求驗而驗自至大約初機病痛昏沈散亂二種盡之却此有機竅無過寄心於息息者自心也自心為息心一動而即有氣氣

本心之化也吾人念至速霎頃一妄念即一呼吸應之故内呼吸與外呼吸如聲響之相隨一日有幾萬息即有幾萬妄念神明漏盡如木槁灰死矣然則欲無念乎不能無念也欲無息乎不能無息也莫若即其病而為藥則心息相依是已故回光必兼之調息此法全用耳光一是目光一是耳光目光者外日月交光也耳光者内日月交精也然精即光之凝定處同出而異名也故聰明總一靈光而已坐時用目垂簾後定箇準則便放下然竟放又恐不能即存心於聽息息之出入不可使耳聞聽惟聽其無聲一有聲即粗浮而不入細即耐心輕輕微微些愈放愈微愈微愈靜久之忽然微者遽斷此則真息現前而心體可識矣蓋心細則息細心一則動氣也息細則心細氣一則動心也定心必先之養氣者亦以心無處入手故緣氣為之端倪所謂純氣之守也

子輩不明動字動者以線索牽動言即制字之別名也既可以使奔趨使之動獨不可以純静使之寧乎此大聖人視心氣之交而善立方便以惠後人也丹書云鷄能抱卵心常聽此要妙訣也蓋鷄之所以能生卵者以暖氣也暖氣止能

温其殼不能入其中則以心引氣入其聽也一心注焉心入則氣入得暖氣而生矣故母鷄雖有時出外而常作側耳勢其神之所注未嘗少間也神之所注未嘗少間即暖氣亦晝夜無間而神活矣神活者由其心之先死也人能死心元神即活死心非枯槁之謂乃專一不分之謂也佛云置心一處無事不辦心易走即以氣純之氣易粗即以心細之如此而心焉有不定者乎大約昏沉散亂二病只要静功日日無間自有大休息處若不静坐時雖有散亂亦不自知既知散亂即是却亂之機也昏沉而不知與昏沉而知相去奚啻千里不知之昏沉真昏沉也知之昏沉非全昏沉也清明在是矣散亂者神馳也昏沉者神未清也散亂易治昏沉難醫譬之病焉有痛有癢者藥之可也昏沉則麻木不仁之症也散者可以收之亂者可以整之若昏沉則蠢蠢焉冥冥焉散亂尚有方所至昏沉全是魄用事也散亂尚有魂二在至昏

沉則純陰為主矣静坐時欲睡去便是昏沉却昏沉只在調息息即口鼻出入之息雖非真息而真息之出入亦於此寄焉凡坐須要静心純氣心何以静用在息上息之出入惟心自知不可使耳聞不聞則細細則清聞則氣粗粗則濁濁則昏沉而欲睡自然之理也雖然心用在息上又要善會用亦是不用之用只要微微照聽可耳此句有微義何謂照即眼光自照一二目惟内視而不外視不外視而惺然者即内視也非實有内視何為聽即耳光自聽耳惟内聽二而不外聽不外聽而惺然者即内聽也非實有内聽聽者聽其無聲視者視其無形目不外視耳不外聽則閉而欲内馳惟内視内聽則不外走既不外走又不内馳而中不昏沉矣此即日月交精交光也

昏沉欲睡即起散步神清再坐清晨有暇坐一炷香為妙過午人事多擾易落昏沉然亦不必限定一炷香只要諸緣放下静坐片時久久便有人頭不落昏

一二　米晶子注：以眼觀眼

一三　米晶子注：以耳聽耳

睡矣

回光差謬第五

呂帝曰諸子工夫漸漸純熟然枯木岩前錯落多正要細細開示此中消息身到方知吾今則可以言矣吾宗與禪學不同有一步一步徵驗請先言其差別處然後在言徵驗宗旨將行之際預作方便勿多用心放教活潑潑地令氣和心適然後人静静時正要得機得竅不可坐在無事甲裏所謂無記空也萬緣放下之中惺惺自若也又不可以意興承當凡太認真即易有此非言不宜認真但真消息在若存若亡之間以有意無意得之可也惺惺不昧之中放下自若也又不可墮于蘊界所謂蘊界者乃五陰魔用事如一般人定而槁木死灰之意多大地陽春之意少此則落陰界其氣冷其息沉且有許寒衰景象久之便墮木石又不可隨于萬緣如一人静而無端衆緒忽至欲却之不能隨之反覺順適此名主為奴役久之落于色欲界

上者生天下者生狸奴中是也彼在明山中亦自受用風月花果琪樹瑤草三五百年受用去多至

差路既知然後可求證驗

回光證驗第六

呂帝曰證驗亦多不可以小根小器承當必思度盡衆生不可以輕心慢心承當必須請事斯語静中綿綿無間神情悅豫如醉如浴此為遍體陽和金華乍吐也既而萬籟俱寂皓月中天覺大地俱是光明境界此為心體開明金華正放也既而遍體充實不畏風霜人當之興味索然者我遇之精神更旺黃金起屋白玉為臺世間腐朽之物我以真氣呵之立生紅血為乳七尺肉團無非金寶此則金華大凝也第一段是應觀經日落大水行樹法象日落者從混沌立基無極也上善若水清而無瑕此即太極主宰出震之帝也震為木故以行樹象焉七重行樹七竅光明也西北一五乾方移一位為坎日落大水乾坎之象也坎為子方冬

一四　米晶子抄本

一五　道藏本為「西方乾方」，按米晶子抄本改為「西北乾方」。

至雷在地中隱隱隆隆至震而陽出地上矣行樹之象也餘可類推第二段即肇基于此大地為氷琉璃寶地光明漸漸凝矣所以有蓬臺而繼之佛也金性既現非佛而何佛者大覺金仙也此大段證驗耳

現在可考證驗有三一則坐去神入谷中聞人說話如隔里許一一明了而聲入皆如谷中答響未嘗不聞我未嘗一聞此為神在谷中隨時可以自驗一則静中目光騰騰滿前皆白如在雲中開眼覓身無從覓視此為虛屋生白内外通明吉祥止止也一則静中肉身絪縕如綿如玉坐中若留不住而騰騰上浮此為神歸頂天久之上昇可以久待此三者皆現在可驗者也然亦是說不盡的隨人根器各現殊勝如止觀中所云善根發相是也此事如人飲水冷暖自知須自己信得過方真先天一炁即在現前證驗中自討一炁若得丹亦立成此一粒真黍珠也一粒復一粒從微而至著有時時之先天一粒是也有統體之先天一粒乃至無量也一粒有一粒力量此要自家膽大為第一義

回光活法第七

呂帝曰回光循循然行去不要廢棄正業古人云事來要應過物來要識過子以正念治事即光不為物轉即回此時時無相之回光也可

尚可行之而况有真正着相之回光乎一六

日用間能刻刻隨事返照不著一毫人我相便是隨地回光此第一妙用清晨能遣盡諸緣静坐一二時最妙凡應事接物只用返身法一七便無一刻間斷如此行之三月兩月天上諸真必來印證矣

逍遙訣第八

呂帝曰玉清留下逍遙訣四字凝神入氣穴六月俄看白雪飛三更又見日輪赫水中吹起籍巽風天上游歸食坤德更有一句玄中玄無何有鄉是真宅律詩一首玄奧已盡大道之要不外無為而為四字惟無為故不滯方所形象惟

一六　米晶子抄本

一七　米晶子注：凡應事接物只用返照法

無為而為故不墮頑空死虛作用不外一中而樞機全在二目二目者斗柄也斡旋造化轉運陰陽其大藥則始終一水中金即水鄉鉛而已前言回光乃指點初機從外以制内即輔以得主此為中下之士修下二關以透上一關者也今頭路漸明機括漸熟天不愛道直泄無上宗旨諸子祕之祕之勉之勉之夫回光其總名耳工夫進一層則光華盛一番回法更妙一番前者由外制内今則居中御外前者即輔相主今則奉主宣猷面目一大顛倒矣法子欲人静先調攝身心自在安和放下萬緣一絲不挂天心正位乎中然後兩目垂簾

如奉聖旨以召大臣孰敢不遵次以兩目一八

一八　米晶子抄本