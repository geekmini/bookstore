# 金華宗旨

## 回光調息第四

呂帝曰宗旨只要**純心**行去不求驗而驗自至。大約初機**病痛**、**昏沉**、**散亂**三種盡之。

> 卻此有機竅無過，寄心於息。息者自心也，自心為息。心一動而即有氣，氣本心之化也。

吾人念至速霎頃，一妄念即一呼吸應之。故內呼吸與外呼吸如聲響之相隨，一日有幾萬息，即有幾萬妄念。神明漏盡如木槁灰死矣。

然則欲**無念**乎？不能無念也。欲**無息**乎？不能無息也。莫若即其病而為藥，則心息相依是已。

故**回光必兼之調息**。此法全用**耳光**。一是目光，一是耳光。目光者外日月交光也，耳光者內日月交精也。然精即光之凝定處，同出而異名也。故聰明總一靈光而已。

坐時用目垂簾，後定箇準則便放下。然竟放又恐不能，即存心於**聽息**。息之出入不可使耳聞。聽惟聽其無聲，一有聲即粗浮而不入。細即耐心輕輕微微，些愈放愈微，愈微愈靜。久之忽然微者遽斷，此則真息現前而心體可識矣。

> 蓋心細則息細，心一則動氣也。息細則心細，氣一則動心也。

定心必先之養氣者，亦以心無處入手故，緣氣為之端倪，所謂**純氣之守**也。

子輩不明，動字動者以線索牽動言，即制字之別名也。既可以使奔趨使之動，獨不可以純靜使之寧乎？此大聖人視心氣之交而善立方便以惠後人也。

> 丹書云：鷄能抱卵，心常聽此要妙訣。蓋鷄之所以能生卵者以暖氣也。暖氣止能温其殼，不能人其中，則以心引氣人其聽也。一心注焉，心人則氣人，得暖氣而生矣。

故母鷄雖有時出外而常作側耳勢，其神之所注未嘗少間也。神之所注未嘗少間，即暖氣亦晝夜無間而神活矣。神活者由其心之先死也。

人能死心元神即活，死心非枯槁之謂，乃專一不分之謂也。佛云：**置心一處，無事不辦**。心易走即以氣純之，氣易粗即以心細之。如此而心焉有不定者乎？

大約**昏沉**、**散亂**二病，只要靜功日日無間，自有大休息處。若不靜坐時，雖有散亂亦不自知。既知散亂即是卻亂之機也。

**昏沉**而不知，與**昏沉**而知相去奚啻千里。不知之昏沉真昏沉也，知之昏沉非全昏沉也。清明在是矣。

散亂者神馳也，昏沉者神未清也。散亂易治，昏沉難醫。譬之病焉有痛有癢者，藥之可也。昏沉則麻木不仁之症也。散者可以收之，亂者可以整之。若昏沉則蠢蠢焉冥冥焉。散亂尚有魂二在，至昏沉則純陰為主矣。

靜坐時欲睡去，便是昏沉。卻昏沉只在調息。息即口鼻出入之息，雖非真息，而真息之出入亦於此寄焉。

凡坐須要**靜心**、**純氣**。心何以靜？用在息上。息之出入惟心自知，不可使耳聞。不聞則細，細則清。聞則氣粗，粗則濁，濁則昏沉而欲睡，自然之理也。

雖然心用在息上，又要善會用，亦是不用之用。只要微微照聽可耳。

> 此句有微義：何謂**照**？即眼光自照，一二目惟內視而不外視，不外視而惺然者即內視也。非實有內視。

何謂**聽**？即耳光自聽耳，惟內聽二三而不外聽，不外聽而惺然者即內聽也。非實有內聽。聽者聽其無聲，視者視其無形。目不外視，耳不外聽，則閉而欲內馳，惟內視內聽，則不外走。既不外走又不內馳，而不昏沉矣。此即日月交精、交光也。

昏沉欲睡即起散步，神清再坐。清晨有暇，坐一炷香為妙。過午人事多擾，易落昏沉。然亦不必限定一炷香，只要諸緣放下，靜坐片時，久久便有人頭不落昏睡矣。

## 回光差謬第五

呂帝曰諸子工夫漸漸純熟，然枯木巖前錯落多，正要細細開示此中消息。身到方知，吾今則可以言矣。

吾宗與禪學不同，有一步一步徵驗。請先言其差別處，然後再言徵驗。宗旨將行之際，預作方便，勿多用心，放教活潑潑地令氣和心適。

然後人靜靜時，正要得機得竅，不可坐在無事甲裏。所謂**無記空**也。萬緣放下之中，惺惺自若也。

又不可以意興承當，凡太認真即易有此非。言不宜認真，但真消息在若存若亡之間，以有意無意得之可也。

惺惺不昧之中放下自若也。又不可墮于**蘊界**，所謂蘊界者，乃五陰魔用事。如一般人定而槁木死灰之意多，大地陽春之意少。此則落陰界，其氣冷，其息沉且有許寒衰景象。久之便墮木石。

又不可隨于萬緣，如一人靜而無端眾緒忽至，欲卻之不能。隨之反覺順適，此名主為奴役。久之落于色欲界。

上者生天，下者生狸奴，中是也。彼在明山中亦自受用風月花果琪樹瑤草，三五百年受用去多至數千歲。然報盡還生諸趣中，此數者皆差路也。

差路既知，然後可求證驗。

## 回光證驗第六

呂帝曰證驗亦多，不可以小根小器承當。必思度盡眾生，不可以輕心慢心承當。必須請事斯語，靜中綿綿無間。

神情悦豫如醉如浴，此為**遍體陽和**，金華乍吐也。

既而萬籟俱寂，皓月中天，覺大地俱是光明境界，此為**心體開明**，金華正放也。

既而遍體充實，不畏風霜。人當之興味索然者，我遇之精神更旺。黃金起屋，白玉為臺。世間腐朽之物，我以真氣呵之，立生紅血為乳。七尺肉團，無非金寶。此則**金華大凝**也。

第一段是應**觀經**日落大水行樹法象。日落者從混沌立基無極也。上善若水，清而無瑕，此即太極主宰出震之帝也。震為木，故以行樹象焉。

七重行樹，七竅光明也。西北一移一位，為坎。日落大水，乾坎之象也。坎為子方冬至，雷在地中隱隱隆隆，至震而陽出地上矣。行樹之象也。餘可類推。

第二段即肇基于此大地為冰琉璃寶地，光明漸漸凝矣。所以有蓬臺而繼之佛也。金性既現，非佛而何？佛者大覺金仙也。此大段證驗耳。

現在可考證驗有三：

1. 坐去神人谷中，聞人說話如隔里許，一一明了而聲人皆如谷中答響，未嘗不聞。我未嘗一聞。此為神在谷中，隨時可以自驗。

2. 靜中目光騰騰，滿前皆白如在雲中。開眼覓身無從覓視，此為虛屋生白，內外通明，吉祥止止也。

3. 靜中肉身絪縕如綿如玉，坐中若留不住而騰騰上浮。此為神歸頂天，久之上昇可以久待。

此三者皆現在可驗者也。然亦是說不盡的，隨人根器各現殊勝，如止觀中所云：善根發相是也。此事如人飲水冷暖自知，須自己信得過方真。

先天一氣即在現前證驗中自討一氣，若得丹亦立成。此一粒真黍珠也，一粒復一粒，從微而至著。有時時之先天一粒是也，有統體之先天一粒，乃至無量也。一粒有一粒力量。此要自家膽大為第一義。

## 回光活法第七

呂帝曰回光循循然行去，不要廢弃正業。古人云：事來要應過，物來要識過。子以正念治事，即光不為物轉，即回。此時時無相之回光也。

尚可行之，而况有真正著相之回光乎？日用間能刻刻隨事返照，不著一毫人我相，便是隨地回光。此第一妙用。

清晨能遣盡諸緣，靜坐一二時最妙。凡應事接物，只用返身法便無一刻間斷。如此行之三月兩月，天上諸真必來印證矣。

## 逍遙訣第八

呂帝曰玉清留下逍遙訣四字，凝神人氣。穴六月，俄看白雪飛；三更，又見日輪赫，水中吹起籍巽風天上游歸，食坤德。

更有一句：玄中玄，無何有鄉，是真宅。律詩一首，玄奧已盡大道之要。不外**無為而為**四字。

惟無為故不滯方所形象，惟無為而為故不墮頑空死虛。作用不外一中而樞機全在**二目**。

二目者斗柄也，斡旋造化轉運陰陽。其大藥則始終一水中金，即水鄉鉛而已。

前言回光乃指點初機，從外以制內，即輔以得主。此為中下之士修下二關以透上一關者也。

今頭路漸明，機括漸熟。天不愛道直泄無上宗旨，諸子祕之，祕之，勉之，勉之。

夫回光其總名耳。工夫進一層則光華盛一番，回法更妙一番。前者由外制內，今則居中御外。前者即輔相主，今則奉主宣猷。面目一大顛倒矣。

法子欲人靜先調攝身心，自在安和放下萬緣，一絲不掛。天心正位乎中，然後兩目垂簾，如奉聖旨以召大臣，孰敢不遵？