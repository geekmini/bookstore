# 命竅之炁

## 任督二脈圖

## 漏盡圖

## 炁歸元海

## 沐浴

## 五龍捧聖

## 神胎

## 守中之理

## 欲色天

## 運動坤火

## 金丹之道

## 止火

## 大道

## 正道功夫

## 性命動靜

## 北斗藏身

> 四四九
> 
> 四四七
> 
> 四四五
> 
> 四四五
> 
> 四四三
> 
> 四四三
> 
> 四四二
> 
> 四四一
> 
> 四四〇
> 
> 四三九
> 
> 四三七
> 
> 四三五
> 
> 四三五
> 
> 四三四
> 
> 四三三
> 
> 四三二

## 護念久住

## 元中有元

## 真陽神

## 元機

## 火候

## 丹田

## 元神

## 法輪

## 乾坤

## 意炁

## 藥產

## 秘密

## 和合凝集

## 元神

## 爐鼎

## 真炁

> 四六三
> 
> 四六二
> 
> 四六二
> 
> 四六一
> 
> 四六一
> 
> 四六〇
> 
> 四五九
> 
> 四五九
> 
> 四五八
> 
> 四五七
> 
> 四五六
> 
> 四五六
> 
> 四五四
> 
> 四五四
> 
> 四五四
> 
> 四五二

## 附錄

1. 太虛循環圖
2. 字表（來源：新華字典）
3. 校編說明
4. 校編相關書目

> 四七二
> 
> 四七二
> 
> 四七三
> 
> 四七八
> 
> 四七八

## 炁體源流

## 修仙佛之捷徑大道

# 太清元道真經註解

## 太清元道真經序

**元道者**，玄元之上道，黃老之心秘也。元和中，孟謫仙降世，其胎親皆積至誠醇厚，謫仙又至慈敦孝，先感東山陶大通君，先示死生之變，因命執本根焉。本根即**元道**也。次感南統樊大君，戊戌歲降之，口授此經。故皆大紀樞要，直指長生久視之道，蓋黃庭云至道不煩矣。

## 釋題曰

**元**者，本也，始也。**道**者，太上真一之道也。**經**者，徑也，本始之真元。此經

## 元道上篇

**元道**者，**老君**無上之道也。

**無上**者，為窮高不測，為最上之宗，故曰無上。

**老君**曰：其道有三，上中下也。

此分三丹田，上中下也。故上有泥丸，中有赤城，下有炁海，故曰三也。

**黃庭**道有上中下也。

仙經曰：一偶一奇之為乎，味不再嘗，偶不再舉。

諸道各有三，皆其次也。

**言諸道者**，不一之道。故法有多門，為煉丹而成，各相而舉，或控鯉而昇天，或乘龍而上漢，或祭醮而朝元，或咽氣而長生，或即溯流而延命矣。仙經曰：道有萬法，俱得長生，水有千源，盡朝東海，俱長生也。

**老君**中道與**黃庭**上道比之，道有此三經，其最上者，**元道**也。此道至高，

**虛無玄妙**，澹泊無為，動合自然，故學者難窺焉。

**最上**者，為眾經之首，妙者為諸法之門。

**非上士高機**倏然自悟者，不可學也。

故學者宿著道緣，志同鐵石者，陰功助佑，仙氣合成，道成歸天。

**非懼於死常舉於生**者，亦不可學也。

棄非道之財如冤家，離妖冶之色若仇讎者，方可與道相合。

說諸中道多慕尚而行之，與此道難合，故久不降焉。

此者若棄真求假，雖得理而難成，是不合也。

若**高機上士**，特然行之，則自得無量也，

此者為世人劣量淺學，選擇堅固好生惡死之人，故曰**高機上士**也。

通易無量。

更無多難矣，出諸廣也。

又諸道皆有師奉，皆云犯罰不一，唯此道無諸犯罰，故無師奉。

《內教經》云：為無為，念不念，動不動。此三者真偽相參，使曲直相教，以名有犯罰也。

若諸**小道**，須擇山林處，乃可行之，

古**高士**混於塵寰，不可方可；中士隱於山林，方可不可。故**元道**理合重玄，故無諸損也。

有**捷門**，亦無觸犯而返損，禁誡異端，虛成疾患者。此**元道**與諸道，事有差別，法不然者有損也。

仙經曰：**小道易惑**，**中人易敗**。老子曰：不見可慾，使心不亂也。

惟有此道，可以塵世而成之。

仙經曰：**上道無為**，損而非損，至理自然，病而不病。老子曰：和其光同其塵，湛兮或存。故無損也。

**鼻引口吐**，可以去呼寒熱，

老子曰：**玄牝之門**，此為生死之根，綿綿兮若存。能用此理即可天長地久，寒暑難侵。

故呵屬其心，心無積毒，故無寒暑。

及可**排積元炁**。

**排積**者，從麤入妙，微而成之，道自降矣。若人急用求當，返尅而無功，故曰**排積**也。

**元炁**者，自然之炁，來自冥冥，降自虛無，悟者有無有用，而無無不無，故曰**元炁**也。

**閉炁**可以救饑劣，通百關，治萬病，非養炁復元也，**咽炁**可以救虛弱，非自然充滿也。

故**上士**修真，妙中體妙，出入無為，專守一道，玄中悟玄，不失**元道**也。故仙經曰：鼓腮強咽，當為求死之由；閉極口奔，此是傷神之本。學道之人，切忌此也。

**行炁**可以潤肌膚，非常道也。

人能得志者，**元炁**充而有微，肌膚潤而光澤。雲行雨施，萬物滋也；炁充百脈，萬神靈也。

仙經曰：無一毛不通於炁，無一節不住於神。

此道歸根復本，合於自然，故曰**元道**。

老子曰：夫物芸芸，各復歸其根。歸根曰靜，靜曰復命。大凡運用，須明三一，其炁自充，若忘而有為，終當自悟，不能返朴歸根，此是失**元道**之理也。

若修成者，堅筋補髓，固護五藏，清利泥丸，安靜丹臺。

人若達道，筋骨自變，返少還童。《中黃經》曰：肌膚霜白筋骨青，地府除籍天錄名，坐察陰司役鬼神。得**元炁**精爽，恬淡自然，天地護衛，毒物不行，諸疾不生。《黃庭經》云：骨青筋赤體如霜，七竅去不祥，永得安也。

**六不妄人**，**三不妄出**者，此道也。

大凡修道，切忌六欲，內關於心，濁亂於神，濁於心，滯於炁，六欲動，起六情，六情動，動而六根濁，六根濁而六情染，六情染而與真道遠矣。**三不出**者，三丹田中三元正炁不可妄而施泄，為三丹田中有三元，三元凝而成三一，三一化而生三魂，三魂變而都萬神。

**萬神**者，**元道陽神**也。故**元神**而成炁，炁結而成精，精化而為萬神，故曰神。神者，炁也。

**炁**者精，精者道也，道者物也。老子曰：恍恍惚惚，其中有物。物不可忘物。仙經曰：施炁於人，能生其人；留炁於身，能生其身，故不妄出也。《黃庭經》曰：若當決海百瀆傾，葉去樹枯失青青，故不得出也。

**穢濁盡出**，**真炁倘佯**，身騰太空，上為**真人**。自古登真者，皆因此道也。

仙經曰：子欲不死，腹中穢濁出者，謂久久而行，方得大道，五穀滓穢，自然頓絕也。

## 元道中篇

**人**者，萬物之中至靈，與天地俱生於虛無之始，**元炁**結而成形。形既將立，則**十天神**降在人身中，化為神矣。

老子曰：積精聚炁，父母和合，陰陽交媾始一月為胚；二月為胞；三月為胎，形兆分也，三魂降焉；四月四神衛，四神者，青龍白虎朱雀玄武也；五月五藏安鎮也；六月六律名六根也；七月生七魄也；八月八景見，和真八神也，八景者，五藏、三丹田是也；九月安九宮，生九真，九宮者，在泥丸周匝上下是也；十月成形，十天神降，**元道炁**全，方得受生。故曰與虛無天地同生。老子曰：天地媾精，已生其人。

故能成其人矣。

既與天地同生於虛無之始，合與天地齊壽。今且天地久長即為人不能長久者，何也？曰：天地能長久者，蓋為溫靜柔和，不移本性，為得**元道**而成形也。