```markdown
<!-- Table (13, 124, 919, 437) -->
\begin{tabular}{llllllllllll}
命竅之炁 & 任督二脈圖 & 漏盡圖 & 炁歸元海 & 沐浴 & 五龍捧聖 & 神胎 & 守中之理 & 欲色天 & 運動坤火 & 金丹之道 & 止火 \\
四四九 & 四四七 & 四四五 & 四四五 & 四四三 & 四四三 & 四四二 & 四四一 & 四四〇 & 四三九 & 四三七 & 四三五 \\
\end{tabular}

<!-- Table (13, 500, 919, 818) -->
\begin{tabular}{llllllllllll}
護念久住 & 元中有元 & 真陽神 & 元機 & 火候 & 丹田 & 元神 & 法輪 & 乾坤 & 意炁 & 藥產 & 秘密 \\
四六三 & 四六二 & 四六二 & 四六一 & 四六一 & 四六〇 & 四五九 & 四五九 & 四五八 & 四五七 & 四五六 & 四五六 \\
\end{tabular}

<!-- Table (13, 124, 919, 437) -->
\begin{tabular}{llllllllll}
和合凝集 & 元神 & 爐鼎 & 真炁 & 心性命 & 元神 & 心神 & 生身之道 & 心悟偈七首 & 亳州老君碑 \\
四五四 & 四五四 & 四五四 & 四五二 & 四六四 & 四六五 & 四六六 & 四六八 & 四七一 & 四七二 \\
\end{tabular}

<!-- Table (13, 500, 919, 818) -->
\begin{tabular}{llll}
附錄 & 字表（來源：新華字典） & 校編說明 & 校編相關書目 \\
四七二 & 四七三 & 四七八 & 四七八 \\
\end{tabular}

# 无體源流

## 修仙佛之捷徑大道

<!-- Image (192, 373, 802, 844) -->

## 太清元道真經註解

### 太清元道真經序

元道者，玄元之上道，黃老之心秘也。元和中，孟謫仙降世，其胎親皆積至誠醇厚，謫仙又至慈敦孝，先感東山陶大通君，戊戌歲降之，口授此經。故皆大紀樞要，直指長生久視之道，蓋黃庭云至道不煩矣。

釋題曰：元者，本也，始也。道者，太上真一之道也。經者，徑也，本始之真元。此經

合明子隱芝內秀注。校對版本：《中華道藏 第二十三冊·太上老君元道真經註解》

## 元道上篇

元道者，老君無上之道也。

無上者，為窮高不測，為最上之宗，故曰無上。

老君曰：其道有三，上中下也。

此分三丹田，上中下也。故上有泥丸，中有赤城，下有炁海，故曰三也。

黃庭道有上中下也。

仙經曰：一偶一奇之為乎，味不再嘗，偶不再舉。

諸道各有三，皆其次也。

言諸道者，不一之道。故法有多門，為煉丹而成，各相而舉，或控鯉而昇天，或乘龍而上漢，或祭醮而朝元，或咽氣而長生，或即溯流而延命矣。仙經曰：道有萬法，俱得長生，水有千源，盡朝東海，俱長生也。

老君中道與黃庭上道比之，道有此三經，其最上者，元道也。此道至高，

## 虛無玄妙，澹泊無為，動合自然，故學者難窺焉。

最上者，為眾經之首，妙者為諸法之門。

非上士高機倏然自悟者，不可學也。

故學者宿著道緣，志同鐵石者，陰功助佑，仙氣合成，道成歸天。

非懼於死常舉於生者，亦不可學也。

棄非道之財如冤家，離妖冶之色若仇讎者，方可與道相合。

說諸中道多慕尚而行之，與此道難合，故久不降焉。

此者若棄真求假，雖得理而難成，是不合也。

若高機上士，特然行之，則自得無量也，

此者為世人劣量淺學，選擇堅固好生惡死之人，故曰高機上士也。

通易無量。

更無多難矣，出諸廣也。

又諸道皆有師奉，皆云犯罰不一，唯此道無諸犯罰，故無師奉。

## 《內教經》云：為無為，念不念，動不動。此三者真偽相參，使曲直相教，以名有犯罰也。

若諸小道，須擇山林處，乃可行之，

古高士混於塵寰，不可方可；中士隱於山林，方可不可。故元道理合重玄，故無諸損也。

有捷門，亦無觸犯而返損，禁誡異端，虛成疾患者。此元道與諸道，事有差別，法不然者有損也。

仙經曰：小道易惑，中人易敗。老子曰：不見可慾，使心不亂也。

惟有此道，可以塵世而成之。

仙經曰：上道無為，損而非損，至理自然，病而不病。老子曰：和其光同其塵，湛兮或存。故無損也。

鼻引口吐，可以去呼寒熱，

老子曰：玄牝之門，此為生死之根，綿綿兮若存。能用此理即可天長地久，寒暑難侵。

故呵屬其心，心無積毒，故無寒暑。

及可排積元炁。

## 排積者，從麤入妙，微而成之，道自降矣。若人急用求當，返剋而無功，故曰排積也。

元炁者，自然之炁，來自冥冥，降自虛無，悟者有無有用，而無無不無，故曰元炁也。

閉炁可以救饑劣，通百關，治萬病，非養炁復元也，咽炁可以救虛弱，非自然充滿也。

故上士修真，妙中體妙，出入無為，專守一道，玄中悟玄，不失元道也。故仙經曰：鼓腮強咽，當為求死之由；閉極口奔，此是傷神之本。學道之人，切忌此也。

行炁可以潤肌膚，非常道也。

仙經曰：無一毛不通於炁，無一節不住於神。

此道歸根復本，合於自然，故曰元道。

老子曰：夫物芸芸，各復歸其根。歸根曰靜，靜曰復命。大凡運用，須明三一，其炁自充，若忘而有為，終當自悟，不能返朴歸根，此是失元道之理也。

若修成者，堅筋補髓，固護五藏，清利泥丸，安靜丹臺。

## 人若達道，筋骨自變，返少還童。《中黃經》曰：肌膚霜白筋骨青，地府除籍天錄名，坐察陰司役鬼神。得元炁精爽，七竅去不祥，永得安也。

云：骨青筋赤體如霜，

大凡修道，切忌六欲，內關於心，濁亂於神，濁於心，滯於炁，六欲動，起六情，六情動，可妄而施泄，為三丹田中三元，三元凝而與真道遠矣。三不出者，三丹田中三元正炁不動而六根濁，六根濁而六情染，六情染而與真道遠矣。

萬神者，一元道陽神也。故元神而成炁，炁結而成精，精化而為萬神，故曰神。神者，炁也。

炁者精，精者道也，道者物也。老子曰：恍恍惚惚，其中有物。物不可忘物。仙經曰：施炁於人，能生其人；留炁於身，能生其身，故不妄出也。《黃庭經》曰：若當決海百瀆傾，葉去樹枯失青青，故不得出也。

穢濁盡出，真炁倘佯，身騰太空，上為真人。自古登真者，皆因此道也。

穢濁出者，謂久久而行，方得大道，五穀滓穢，自然頓絕也。仙經曰：子欲不死，腹中

## 元道中篇

人者，萬物之中至靈，與天地俱生於虛無之始，元炁結而成形。形既將立，則十天神降在人身中，化為神矣。

老子曰：積精聚炁，父母和合，陰陽交媾始一月為胚；二月為胞；三月為胎，形兆分也，三魂降焉；四月四神衛，四神者，青龍白虎朱雀玄武也；五月五藏安鎮也；六月六律名六根也；七月生七魄也；八月八景見，和真八神也，八景者，五藏、三丹田是也；九月安九宮，生九真，九宮者，在泥丸周匝上下是也；十月成形，十天神降，元道炁全，方得受生。故曰與虛無天地同生。老子曰：天地媾精，已生其人。

故能成其人矣。

既與天地同生於虛無之始，合與天地齊壽。今且天地久長即為人不能長久者，何也？曰：天地能長久者，蓋為溫靜柔和，不移本性，為得元道而成形也。

```