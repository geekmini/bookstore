```markdown
# 太上老君說常清靜經注

## 老子傳節錄

老子者，楚之苦縣厲鄉曲仁里人也，生於周定王三年，生而皓首，故稱老子，姓李名耳，字伯陽，諡曰聃，周守藏室之史也，亦云柱下史，孔子適周，將問禮於老子，老子曰，子所言者，其人與骨皆已朽矣，獨其言在耳，君子得其時則駕，不得其時則蓬累而行，吾聞之，良賈深藏若虛，君子盛德容貌若老，去子之驕氣與多欲，態色與淫志，是皆無益於子之身，吾所以告子者，若是而已，孔子去，謂弟子曰，鳥，吾知其能飛，魚，吾知其能游，獸，吾知其能走，走者可以為網，游者可以為綸，

<!-- Image (0, 12, 999, 97) -->

## 太上老君清靜經敘

飛者可以為矰，至於龍，吾不能知其乘風雲而上天，吾今見老子，其猶龍耶，老子修道德，其學以自隱無名為務，居周久之，見周之衰，迺遂去，至關，關令尹喜曰，子將隱矣，強為我著書，於是老子遂著書上下篇，言道德之意，五千餘言而去，莫知所終。

昔鴻濛分判。陰陽始列。輕清上浮者為天。重濁下凝者為地。清濁相混者為人。蓋人稟乾坤而交以成性。受陰陽而感以成形。得五行之化育。而五臟五德五靈。由斯而全焉。列三才之品。為萬物之靈。世間難得者人也。人生難得者道也。夫人與天地同才。而不能與天地同長久者何也。皆因不知消長之理也。人與仙佛同體。而不能與仙佛同超證者何也。皆因不知先天之道也。既不知消長之理。則天道成天上。位證清靜。意欲人人修堂路閉。地獄門開矣。太上老祖。

<!-- Image (0, 97, 999, 194) -->

## 太上老君說常清靜經

道。同享清靜。故著清靜之經。演長生之訣。流傳天下。化醒原來。其經至簡至易。極妙極元。真度人之寶筏。劈旁之斧鉞也。若有善緣得遇。便是三生有幸。須當盥手恭讀。過細體閱。不看之時。高供神堂。則有丁甲守護。更能鎮宅驅邪。早晚諷誦。并可消災解厄。積德感天。自有明師相遇。低心求指經中之元。下氣懇傳先天之道。照經修煉。功果圓滿。丹書下詔。脫殼飛昇。在儒成聖。在釋成佛。在道成仙。逍遙清靜。浩刦長存。庶不枉己投東一轉。亦不負太上度人之婆心也已。是為敘。

老君曰。大道無形。生育天地。大道無情。運行日月。大道無名。長養萬物。吾不知其名。强名曰道。夫道者。有清有濁。有動有靜。天

<!-- Image (0, 194, 999, 291) -->

## 太上老君說常清靜經注

清地濁。天動地靜。男清女濁。男動女靜。降本流末。而生萬物。清者濁之源。動者靜之基。人能常清靜。天地悉皆歸。夫人神好清。而心擾之。人心好靜。而慾牽之。常能遣其慾。而心自靜。澄其心。而神自清。自然六慾不生。三毒消滅。所以不能者。為心未澄。慾未遣也。能遣之者。內觀其心。心無其形。外觀其形。形無其形。遠觀其物。物無其物。三者既悟。惟見於空。空無所空。所空既無。無無亦無。湛然常寂。寂無所寂。慾豈能生。即是真靜。真常應物。真常得性。常應常靜。常清靜矣。如此清靜。漸入真道。既入真道。名為得道。雖名得道。實無所得。為化眾生。名為得道。能悟之者。可傳聖道。

太上老君曰。上士無爭。下士好爭。上德不德。下德執德。執著之者。不明道德。眾生所以不得真道者。為有妄心。既有妄心。即是煩神。既驚其神。即著萬物。既著萬物。即生貪求。既是煩

<!-- Image (0, 291, 999, 388) -->

## 太上老君說常清靜經注

惱。煩惱妄想。憂苦身心。便遭濁辱。流浪生死。常沉苦海。永失真道。真常之道。悟者自得。得悟道者。常清靜矣。

仙人葛公曰。吾得真道者。曾誦此經萬遍。此經是天人所習。不傳下士。吾昔受之於東華帝君。東華帝君受之於金闕帝君。金闕帝君受之於西王母。以上皆系口口相傳。不記文字。吾今於世書而錄之。上士悟之。昇為天官。中士修之。南宮列仙。下士得之。在世長年。游行三界。昇入金門。

左玄真人曰。學道之士。持誦此經者。即得十天善神。擁護其身。然後玉符保神。金液鍊形。形神俱妙。與道合真。

正一真人曰。人家有此經。悟解之者。災障不干。衆聖護門。神昇上界。朝拜高真。功滿德就。相感帝君。誦持不退。身騰紫雲。

太上老君說常清靜經終

<!-- Image (0, 388, 999, 485) -->

## 清净經圖注

### 無極品第一圖

<!-- Image (0, 485, 999, 582) -->

老君曰。大道無形。生育天地。大道無情。運行日月。大道無名。長養萬物。

老者、乾陽也。君者、性王也。曰者、說談也。夫老君之出。莫知其源。自混沌以來。無世不出。上三皇號萬法天師。中三皇號盤古神王。後三皇號鬱華子。神農時號大成子。軒轅時號廣成子。千變萬化。難以盡推。或化儒聖。或化釋佛。或化

## 太上老君說常清靜經注

道仙。隱顯而莫測。或著感應。或著道德。或著清靜。功德以無邊。大道無形者。大為無外。道為至善。無是無極。形為踪迹也。夫大道者。本鴻濛未判之元炁。有何形質之見耶。生育天地者。生、為生化。育、為含養。天、為陽氣。地、為陰氣。而天地均由大道之生也。每逢戌亥二會。為混沌。混沌者。無極也。以待子會之半。靜極一動而生陽。陽氣上浮以為天。在人為玄關。以待丑會之半。動極一靜而生陰。陰氣下凝以為地。在人為丹田。故曰天開於子。地闢於丑也。大道無情者。夫道本屬先天。無聲無臭。情者、本屬后天。有作有為。無情、是無為之道也。運行日月者。運、是旋轉。行、為週流。日、為金烏。月、是玉兔。日屬離卦。則有寒暑之來往。月屬坎卦。則有消長之盈虧。在人為聖日聖月。照耀金庭。大道無名者。名、是名目。先天大道。無形無象。無始無終。有何名字。長、為長生。養、為養育。萬物、是胎卵濕化。昆蟲草木之類。皆得先天之氣而生之者也。世人若肯回頭向道。訪求至人。指示身中之天地。身中之日月。修無形無情無名之道。煉神寶氣精寶之丹。返上清太清玉清之宮。證天仙金仙神仙之果。逍遙物外。浩劫長存。這等好處。何樂而不為也。

<!-- Image (0, 582, 999, 679) -->

## 太上老君說常清靜經注

### 皇極品第二圖

<!-- Image (0, 679, 999, 776) -->

吾不知其名。强名曰道。夫道者。有清有濁。有動有靜。天清地濁。

木公祖師詩曰。道德天尊演妙玄。尊經一部即真傳。求師指破生死竅。得訣勤修龍虎丹。箇箇同登清靜道。人人共上彩雲蓮。無極宮內受封後。快樂逍遙自在仙。

## 太上老君說常清靜經注

夫道先寫兩點。左點為太陽。右點為太陰。似太極陰陽相抱。在天為日月。在地為烏兔。乾圓也。鴻濛一破。其天開也。圈折為一。易曰乾一也。經曰天得一以清。地得一以甯。成一首字。首者頭也。修道是頭一宗好事。次寫走之者。乃週身法輪自轉。此字圈圈。日月團團乃在自己身上。儒曰萬法歸一。道曰抱元守一。次寫自字於下者。言這一人得一以聖。儒曰惟精惟一。釋曰道也者。不可須臾離也。可離非道也。上下相合。名道字之義也。夫道者乃性與天道。不可得而聞也。有清天氣也。有濁地氣也。有動陽氣也。有靜陰氣也。天清純陽也。地濁純陰也。天動乾圓也。地靜坤方也。清濁動靜。在天顯象於日月。在地顯象於春秋。日為陽常圓常滿。月為陰有晦有虧。春為陽而萬物發生。秋為陰而萬物頹敗。聖為陽脫殼以昇仙。凡為陰壽終以為鬼。此謂清濁動靜之理。大概而言之也。不知身中清濁動靜否。若是不知。急早積德。感動天心。明師早遇。指示身中之大道。聖日聖月之照臨。將濁陰之氣而下降。提清陽之氣以上昇。寂然不動謂之靜。感而遂通謂之動。常以有欲。以觀其竅。常以無欲以觀其竅中之妙者。靜也。採藥者靜也。得藥者靜也。九節玄工。節節

<!-- Image (0, 776, 999, 873) -->

## 太上老君說常清靜經注

### 太極品第三圖

<!-- Image (0, 873, 999, 970) -->

有動靜清濁。須待口傳心授。方可了然於心。成仙有何難哉。

呂祖詩云。清靜妙經亘古無。水精注後理方舒。品分廿四超三界。大地遵崇獲寶珠。

一卷無為清靜經。旁門外道不相親。改邪歸正循天理。長生不死也由人。

太陰儀坎西五陽儀離東順

火
木——土——金
水

行男動男清降本
生女靜女濁流末
內本外

男清女濁。男動女靜。降本流末。而生萬物。

男稟乾道以成體。故曰清也。女稟坤道以成形。故曰濁也。男屬太陽。而

```