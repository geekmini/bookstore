# 崔公入藥鏡注解

## 序

神仙之學，豈凡夫俗子之可聞。必是大根大器決烈丈夫、明眼高士之可為也。且夫學者為者何事？外則窮天地施化之理，內則明身心運用之機。然雖如是，宣尼若不遇老子親授，故無猶龍之嘆。瞿曇不是古聖再來，豈有出世之見。所以學者如牛毛，達者如麟角。此無他，在乎得傳與不得傳耳。神仙之學，不過修鍊性命，返本還源而已。採先天一炁以為丹母，運後天之氣以行火候。以火煉性，則金神不壞。以火鍊其命，則道氣長存。換盡陰濁之軀，變成純陽之體，神化自在。

## 崔公入藥鏡注解

應運無窮，豈不奇哉。余見其今之學仙者紛紛之多，及至與其辯論真訣，人各偏執一見，不合先師正傳之道。觀其《崔公入藥鏡》八十二句，言簡而意盡，貫穿諸丹經之骨髓。予不愧管窺之見，遂將吾師所授口訣，每四句下添一註腳，剖露玄機，作人天眼目。後之來者與我同志，試留心玩誦，斷斷有神告心悟之效無疑也。或者有云吾註不足為信，而崔公之言當以為實，依而行之，信而從之，運鍊一身，則學仙之能事畢矣。

先天炁，後天炁。得之者，常似醉。

先天炁者，乃元始祖炁也。此祖炁在人身天地之正中，生門密戶懸中高處，天心是也。神仙修鍊，止是採取先天一炁，以為丹母。後天炁者，乃一呼一吸，一往一來，內運之炁也。呼則接天根，吸則接地根；呼則龍吟而雲起，吸則虎嘯而風生。綿綿若存，歸於

## 崔公入藥鏡注解 二

祖炁。內外混合，結成還丹。自覺丹田火熾，暢於四肢。如痴如醉，美在其中。此所以得之者常似醉也。

日有合，月有合。窮戊己，定庚甲。

日月者，太陽太陰也。天有黃道為度，三百六十五度四之一。其運轉也，一日一周。日月行乎其間，往來出入，迭為出入，此所以分晝夜而定寒暑也。反求於身，吾身一天地，亦有日月也。以身為乾坤，以坎離為藥物，以日月運行為火候。既明日月之合，必窮戊己之源。戊己者，中央土也。既窮戊己之理，必定庚甲之方。

上鵲橋，下鵲橋。天應星，地應潮。

凡作丹之時，以黃婆引嬰兒上昇泥丸，與姹女交會，名曰上鵲橋也。黃婆、嬰兒、姹女非真有也，乃譬喻之說，無出乎身心意三者而已。默運之功，內仗天罡斡運，外用斗柄推遷。起火之時，嬰兒姹女同歸洞房，必從泥丸而降，故曰下鵲橋也。

起巽風，運坤火。入黃房，成至寶。

作丹之法，乃鍊吾身中真鉛真汞也。鉛遇癸生之時，便當鼓動巽風，搧開爐鞴，運動坤宮之火，沉潛於下，抽出坎中之陽，去補離中之陰，成乾之象，復歸坤位而止，片餉之間，發火煅鍊，鉛清汞潔，結成空炁金胎，歷劫不壞，此所以入黃房成至寶也。

水怕乾，火怕寒。差毫髮，不成丹。

凡作丹之時，行武鍊文烹之功，大要調和火力。若用之太過，則火燥水濫，不及則水乾火寒。務在行之停句，一刻周天，水火既濟，鼎內丹結，自然而然也。若差之毫髮不成丹矣。

鉛者，坎中一點真陽，謂之龍也。汞者，離中一點真陰，謂之虎也。凡作丹之時，飛戊土抽坎中之鉛，木生火而炎，上昇泥丸，龍從火裏出，故曰鉛龍昇也。用己土攝離中之汞，金生水而流，下降丹田，虎向水中生，故曰汞虎降也。擒捉之功，非加武火之力，則鉛龍不昇。非用文火之力，則汞虎不降。一息周流妙在堅剛，著力擒龍虎入鼎，烹鍊化為。