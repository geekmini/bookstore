# 修道秘法

## 教外别传的秘密

不肯泄漏，尽是譬喻外物使人自悟。有明白者然后密付，故曰"教外别传"。

> 炁之别名有：
> - 柱杖
> - 錫杖
> - 禪那
> - 摘蘆
> - 白雪
> - 金蓮
> - 散果
> - 洞水
> - 海水
> - 明星
> - 西江水
> - 曹溪水
> - 水牯牛
> - 海底燈
> - 爐中火
> - 牟尼珠
> - 海底泥牛
> - 海底明珠
> - 海底開花
> - 爐中香烟
> - 事
> - 物

众名纷纷，不可胜计。究其实，事无非此一炁也。故黄叶禅师参求六祖得道修煉功圆之时自嘆惜曰："道无非炁也。"此一言泄尽天机矣。

## 性命动静

- **命者**根于肾，肾动则水也。命者即元炁也，炁动即变为水。
- **性者**根于心，心动则火也。性者乃真意也，意动即变为火。
- 以火入于水中，以心中之意入于肾中之炁，则慧命而不外耗。炁得意协住，则不外馳。
- 世尊所谓"人三昧火中而降火龙"者即此。此道，释门之秘也。有志之士得者如法煅炼，用之得力。

> 道之真形，无非炁也。

## 正道功夫

- 慾不用除而自除，心不用静而自静。所谓"以道制心而心自道"，是道也。能用之久者，天机忽然发动，无中生有，即名真种。
- 难修难成者，尽是外道。如果有缘得此道者，至简至易。所谓"八十遇正道即成道"矣。

> 下功之时，处于静室。静室者，不近闲人之所，恐来扰我之静也。身如槁木，坐则忘形；心似寒灰，静则忘心。以灵光为用，回光返照并性命而同宫。以性入于命宫，是谓道之首也。此言修性而命即在其中，故曰"首"。

> 天机者，元炁动。谓天机。

## 大道

- 大道在性命之内。累搜佛祖之秘密，且秘密者即性命也。自搜性命足受道矣。
- 古人谓"降龙伏虎"，何为"龙虎"？答曰："龙即心中之灵念也，虎即炁海中之暖信也。"若要龙虎降伏，先以龙宿虎窟，后以虎归龙穴，乃自然降伏矣。

## 止火

> 冲虚真人曰："有止火之景。"此乃止火之时，采大药之候也。须求真师口授，方能出炉。若无真传，不知采取之法，不知采取之时，故景不得矣。得真传知采法，景到又不可不知也。若旁门认取眼光静坐、慧光千百种光，则错之甚矣。

> 若前此不知坎离交媾之法，丹田则无药而外肾亦不能如马阴藏之形。纵有外光发现，此非丹田之苗也，蓋属想妄而发矣。若真能成马阴藏形者，自有异常之景。

> 守阳真人曰："且待其景到之多而止。大药必得矣。"又曰："初炼精时得景而不知，猛吃一驚而已。乃再静而景再至，猛醒曰：'师言当止火也。'可惜当面错过。又静又至，则知止火用采而即得矣。是采在于三至也。今而后当如之。及后再炼，不误景初而止，失之速；若待景至四而止，失之遲。不速不遟之中而止火得药，冲关而点化阳神。凡有真修仙真者，千辛万苦，万万般可怜。炼成金丹，豈可轻忽，致令倾危哉！"

## 金丹之道

> 若问金丹消息路，发火周天原此穴。调药法、真妙诀、炼药、精成、金。

> 愿有志者一览无疑，不为旧图所惑。庶知阳生在此，调药在此，鼓巽风在此，药产在此，采取在此，归炉在此，驾河车在此，还本复位在此。金丹造化之元功，莫不在于此矣。

> 然，窍本无形。自无而生有，则谓之二元。关中宫天心，其称名不一。夫虚无之窟内含天然真宰，则谓之君火真火。真性元神亦是无形。静则集氤氲而栖真，养息宰生生化化之原。动则引精华而向外发散。每活子时二候之许，其窍旋发旋无。故曰"元关"。难言其炁之行。后通乎督脉，前通乎任脉，中通乎冲脉，横通乎带脉，上通乎心，下通乎阳关，上前通乎肾，上后通乎臍。散则透于周身，为百脉之总根。故谓之先天。其穴无形无影，炁发则成窍。机息则渺茫，以待成全。八脉则八脉湊成，共拱一穴为造化之樞纽，名曰"炁穴"。譬如北辰居所，众星旋绕护卫，即古人所谓"窍中窍"也。窍即丹田。上乃金鼎，鼎稍上即黄庭，窍下即关元。古谓"上黄庭下关元"是也。关元下即阳关，亦名命门，乃男女泄精之处、肾管之根由此而生。但黄庭、金鼎、炁穴、关元四穴，俱是无形。若执形求之，则谬矣。又谓夹脊两肾中藏元炁，则亦谬矣。此书图之所作，实发古人所不尽泄之旨，而又有以关其谬妄也。

## 运动坤火

> 又曰："运动坤之火，沉潜于下。"坤者炉也，火者元炁也。运动坤火之时，往下而行，以通督脉而进。若别行异路，是不能上乾鼎，则药即耗散矣。

> 渾然问曰："我闻玉蟾翁言神即火，炁即药。以火炼药而成丹。今何又言炁是火，而前文又言化谷精以呼吸为火？三事俱言火，不明孰是。"华阳云："此视学者得师不得师耳。真参实悟者一见了然于心。若心下不实，焉得明乎？非是丹经惑尔，乃尔认错丹经，诵几句古言熟语以为自己聪明，误也。凡云是起火引火、火逼行火、止火，皆为呼吸气之火也。凡云凝火入火、降火以火、移火离火、心火，皆属神之火也。凡云运火取火、提火坎火、坤火、水中火、炉中火，皆先天炁之火也。凡呼吸之火能化饮食之谷精而助元精。凡神火能化元精而助元炁。凡元炁之火能化呼吸而助元神。元神之火又能化形而还虚，助道成。始成终皆承火之力，以登大罗之金仙。所谓'火'者有次第事条，豈可执一哉？"

## 欲色天

> 世尊曰："于欲色天二界中间化七宝坊，如三千大千世界，说甚深佛法，令法久住。"

欲色者，乃西方之梵语，中华名曰下中二丹田也。故《止观》云："西梵优陀那"，此土曰丹田。化者神之妙用，养道胎之法。虽在中田，必兼下田。合化成一虚境。若神之执住中田，则道胎有所滞碍，而非七宝坊矣。

三千者，即上中下三田也。俗僧谓："过去一千、现在一千、未来一千"，名之曰三千。豈不谬乎？蓋炼舍利时住于下田用功，谓之一千说法。然必由上中二田之循环养道胎时住于中田有十月之功，故曰"令法久住"，亦谓之一千说法。然必由上下二田之路过而后出定之时住于上田，亦谓之一千说法。故曰"三千"也。

## 守中之理

> 问："守中之理，敢请详训。"答曰："'中'也者，非中间之谓'中'，乃虚空之谓'中'。'守'也者，非拘守之谓'守'，乃致虚之谓'守'。'守中'也者，不着意二田，亦不纵意于二田，即所谓元神寂照，二田成一虚空是也。故能保中之体者。"

## 论真我

论炼己者，论其成始成终之在真我。真我者，是言己之本来面目，即元神本性之别号也。凡所为采药炼药，基之筑成于始者，皆由炼己证本来面目之成于始，即所以修性于始也。所为脱胎出神成还虚于终者，皆由炼己证本来面目之成于终，即所以修性于终也。始终皆是本性而成仙。能复真性者，即仙也；非真性者，即非仙也。

## 鼎器之论

此即命依性而了性，性依命而了性。炁依神则能化炁，神依炁则能化神。

## 神胎

> 如子胎十月形全则生，神胎十月神全则出。理势之必至也。此则再用迁法，以神之不长着于中下而离着自中下而迁于上丹田。

前之初关、中关，皆是三田反覆化炁于下。亦由上而中而下及化神转上而居中。中原是虚境，无所拘着，若不远于炁根。故云"合中下皆在虚境之内"，即世尊"宝塔从地涌出在虚空中"之说也。上丹田者，顶门边之泥丸宫也。既成纯神，则谓之"见性神之静体"，谓之"性"。性之大用，及通而无障碍处，谓之"神"。古云："性在泥丸，命在脐也。"