```markdown
不肯泄漏盡是譬喻外物使人自悟有明白者然後密付故曰教外別傳炁之別名釋教曰柱杖曰錫杖曰禪那曰摘蘆曰白雪曰金蓮曰散果曰洞水曰海水曰明星曰西江水曰曹溪水曰水牯牛曰海底燈曰爐中火曰牟尼珠曰海底泥牛曰海底明珠曰海底開花曰爐中香烟曰事曰物衆名紛紛不可勝計究其實事無非此一炁也故黃葉禪師參求六祖得道修煉功圓之時自嘆惜曰道無非炁也此一言泄盡天機矣[一〇]

## 性命動靜

命者根于腎腎動則水也命者即元炁也炁動即變為水矣性者根于心心動則火也性者乃真意也意動即變為火矣以火入于水中以心中之意入于腎中之炁則慧命而不外耗炁得意協住則不外馳矣

世尊所謂入三昧火中而降火龍者即此矣此道釋門之秘也有志之士得者如法煅煉用之得力

[一〇] 米晶子注：道之真形，無非炁也。

[一一] 摘自《伍柳仙宗·慧命經·集說慧命經第九》

---

慾不用除而自除心不用靜而自靜所謂以道制心而心自道是道也能用之久者天機忽然發動無中生有即名真種矣

難修難成者盡是外道如果有緣得此道者至簡至易所謂八十遇正道即成道矣[二]

## 正道功夫

華陽曰下功之時處於靜室靜室者不近閑人之所恐來攪我之靜也身如槁木坐則忘形心似寒灰靜則忘心以靈光為用回光返照并性命而同宮以性入于命宮是謂道之首也此言修性而命即在其中故曰首[三]

天機者元炁動謂天機[四]

[二] 摘自《伍柳仙宗·慧命經·正道修煉直論第十》

[三] 摘自《伍柳仙宗·慧命經·正道工夫直論第十一》

[四] 米晶子抄本

---

大道在性命之內[一五] 累搜佛祖之秘密且秘密者即性命也自搜性命足受道矣[一六]

古人謂降龍伏虎何為龍虎答曰龍即心中之靈念也虎即炁海中之暖信也

若要龍虎降伏先以龍宿虎窟後以虎歸龍穴乃自然降伏矣[一七]

## 止火

冲虛真人曰有止火之景

此乃止火之時採大藥之候也須求真師口授方能出爐若無真傳不知採取之法不知採取之時故景不得矣得真傳知採法景到又不可不知也若傍門認取眼光靜坐慧光千百種光則錯之甚矣若前此不知坎離交媾之法丹田則無藥而外腎亦不能如馬陰藏之形縱有外

[一五] 摘自《伍柳仙宗·慧命經·決疑第十四》

[一六] 摘自《伍柳仙宗·慧命經·雜類說第十三》

[一七] 摘自《伍柳仙宗·慧命經·決疑第十四》

---

光發現此非丹田之苗也蓋屬想妄而發矣若真能成馬陰藏形者自有異常之景故純陽祖師云曲江上月華瑩淨又翠虛篇云西南路上月華明大藥還從此處生俞玉吾云西南屬坤坤為腹藥生於丹田之時陽炁上達麗於目而有光故自目至臍一路皆虛白晃耀如月華之明也

守陽真人曰且待其景到之多而止大藥必得矣又曰初煉精時得景而不知猛吃一驚而已乃再靜而景再至猛醒曰師言當止火也可惜當面錯過又靜又至則知止火用採而即得矣是採在于三至也今而後當如之及後再煉不誤景初而止失之速若待景至四而止失之遲不速不遲之中而止火得藥冲關而點化陽神凡有真修仙真者千辛萬苦萬萬般可憐煉成金丹豈可輕忽致令傾危哉[一八]

[一八] 摘自《伍柳仙宗·金仙證論·風火經第六》

---

## 金丹之道

圖第九

若問金丹消息路 發火周天原此穴

調藥法 真妙訣

<!-- Image (142, 150, 507, 448) -->

金丹之道前八篇已盡之矣尚恐學者不知竅妙故備此圖以補全書之要訣

願有志者一覽無疑不為舊圖所惑庶知陽生在此調藥在此鼓巽風在此藥產在此採取在此歸爐在此駕河車在此還本復位在此金丹造化之元功莫

---

不在此矣[一九] 然竅本無形自無而生有則謂之元關中宮天心其稱名不一也夫虛無之窟內含天然真宰則謂之君火真火真性元神亦是無形靜則集氤氳而栖真養息宰生生化化之原動則引精華而向外發散每活子時二候之許其竅旋發旋無故曰元關難言其炁之行後通乎督脈前通乎任脈中通乎衝脈橫通乎帶脈上通乎心下通乎陽關上後通乎腎上前通乎臍散則透于周身為百脈之總根故謂之先天其穴無形無影炁發則成竅機息則渺茫以待成全八脈則八脈湊成共拱一穴為造化之樞紐名曰炁穴譬如北辰居所衆星旋繞護衛即古人所謂竅中竅也竅即丹田上乃金鼎鼎稍上即黃庭竅下即關元古謂上黃庭下關元是也關元下即陽關亦名命門乃男女洩精之處腎管之根由此而生但黃庭金鼎炁穴關元四穴俱是無形若執形求之則謬矣又謂夾脊兩腎中藏元炁則亦謬矣此書圖之所作實發古人所不盡泄之

[一九] 米晶子注：多看。

---

旨而又有以關其誕妄也[二〇]

## 運動坤火

又曰運動坤之火沉潛于下

坤者爐也火者元炁也運動坤火之時往下行以通督脈而進若別行異路是不能上乾鼎則藥即耗散矣

渾然問曰我聞玉蟾翁言神即火炁即藥以火煉藥而成丹今何又言炁是火而前文又言化穀精以呼吸為火三事俱言火不明孰是華陽云此視學者得師不得師耳真參實悟者一見了然于心若心下不實焉得明乎非是丹經惑爾乃爾認錯丹經誦幾句古言熟語以為自己聰明誤也凡云是起火引火火通行火止火皆為呼吸氣之火也凡云凝火入火降火以火移火離火心火皆屬神之火也凡云運火取火提火坎火坤火水中火爐中火皆先天炁之火也凡呼吸之火能化飲食之

[二〇] 摘自《伍柳仙宗·金仙證論·圖說第十》

---

穀精而助元精凡神火能化元精而助元炁凡元炁之火能化呼吸而助元神元神之火又能化形而還虛助道成始成終皆承火之力以登大羅之金仙所謂火者有逐節事條豈可執一哉[二一]

## 欲色天

世尊曰于欲色天二界中間化七寶坊如三千大千世界說甚深佛法令法久住

欲色者乃西方之梵語中華名曰下中二丹田也故止觀云西梵優陀那此土曰丹田化者神之妙用養道胎之法雖在中田必兼下田合化成一虛境若神之執住中田則道胎有所滯礙而非七寶坊矣三千者即上中下三田也俗僧謂過去一千現在一千未來一千名之曰三千豈不謬乎蓋煉舍利時住于下田用功謂之一千說法矣然必由上中二田之循環養道胎時住于中田有十月之功故曰令法久住亦謂之一千說法矣然必由上下二田之路過而後出定之時住于上田亦謂之

[二一] 摘自《伍柳仙宗·金仙證論·風火經第六》

---

一千說法矣故曰三千也[二二]

## 守中之理

守中之理敢請詳訓答曰中也者非中間之謂中乃虛空之謂中守也者非拘守之謂守乃致虛之謂守中也者不着意二田亦不縱意于二田即所謂元神寂照二田成一虛空是也故能保中之體者[二三]

論煉己者論其成始成終之在真我

真我者是言己之本來面目即元神本性之別號也凡所為採藥煉藥基之築成于始者皆由煉己證本來面目之成于終即所以修性于始也所為伏炁胎息為脫胎出神成還虛于終者皆由煉己證本來面目之成于終也始終皆是本性而成仙能復真性者即仙也非真性

[二二] 摘自《伍柳仙宗·慧命經·集說慧命經第九》

[二三] 摘自《伍柳仙宗·仙佛合宗·守中第七》

---

鼎器之論見神炁之互相依

此即命依性而了性命依命而了性炁依神則能化炁神依炁則能化神[二四]

## 神胎

如子胎十月形全則生神胎十月神全則出理勢之必至也此則再用遷法以神之不長着于中下而離着自中下而遷于上丹田

前之初關中關皆是三田反覆化炁于下亦由上而中而下及化神轉上而居中中原是虛境無所拘着而若不遠于炁根故云合中下皆在虛境之內即世尊寶塔從地涌出在虛空中之說也上丹田者頂門邊之泥丸宮也既成純神則謂之見性神之靜體謂之性性之大用及通而無障礙處謂之神古云性在泥丸命在臍也[二五]

[二四] 摘自《伍柳仙宗·天仙正理·自序》

[二五] 摘自《伍柳仙宗·天仙正理·道源淺說篇》

```