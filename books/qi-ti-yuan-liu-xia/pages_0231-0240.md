# 不肯泄漏

## 性命動静

命者根于腎腎動則水也命者即元炁也炁動即變為水矣性者根于心心動則火也性者乃真意也意動即變為水矣以火入于水中以心中之意入于腎中之炁則慧命而不外耗炁得意協住則不外馳矣

世尊所謂人三昧火中而降火龍者即此矣此道釋門之秘也有志之士得者如法煅煉用之得力

## 正道功夫

華陽曰下功之時處於靜室靜室者不近閑人之所恐來攪我之靜也身如槁木坐則忘形心似寒灰靜則忘心以靈光為用回光返照并性命而同宮以性入于命宮是謂道之首也此言修性而命即在其中故曰首

## 止火

冲虛真人曰有止火之景此乃止火之時採大藥之候也須求真師口授方能出爐若無真傳不知採取之法不知採取之時故景不得矣得真傳知採法景到又不可不知也若傍門認取眼光靜坐慧光千百種光則錯之甚矣若前此不知坎離交媾之法丹田則無藥而外腎亦不能如馬陰藏之形縱有外光發現此非丹田之苗也蓋屬想妄而發矣若真能成馬陰藏形者自有異常之景故純陽祖師云曲江上月華瑩净又翠虛篇云西南路上月華明大藥還從此處生俞玉吾云西南屬坤坤為腹藥生於丹田之時陽炁上達麗於目而有光故自目至臍一路皆虛白晃耀如月華之明也

## 金丹之道

若問金丹消息路 發火周天原此穴
調藥法
真妙訣

圖第九

然竅本無形自無而生有則謂之元關中宮天心其稱名不一也夫虛無之窟內含天然真宰則謂之君火真性元神亦是無形靜則集氤氳而栖真養息宰生生化化之原動則引精華而向外發散每活子時二候之許其竅旋發旋無故曰元關難言其炁之行後通乎督脈前通乎任脈中通乎衝脈橫通乎帶脈上通乎心下通乎陽關上後通乎腎上前通乎臍散則透于周身為百脈之總根故謂之先天其穴無形無影炁發則成竅機息則渺茫以待成全八脈則八脈湊成共拱一穴為造化之樞紐名曰炁穴譬如北辰居所衆星旋繞護衛即古人所謂竅中竅也竅即丹田上乃金鼎鼎稍上即黃庭竅下即關元古謂上關元是也關元下即陽關亦名命門乃男女洩精之處腎管之根由此而生但黃庭金鼎炁穴關元四穴俱是無形若執形求之則謬矣又謂夾脊兩腎中藏元炁則亦謬矣此書圖之所作實發古人所不盡泄之旨而又有以關其誕妄也

## 運動坤火

又曰運動坤之火沉潛于下坤者爐也火者元炁也運動坤火之時往下而行以通督脈而進若別行異路是不能上乾鼎則藥即耗散矣

## 欲色天

世尊曰于欲色天二界中間化七寶坊如三千大千世界說甚深佛法令法久住

## 守中之理

守中之理敢請詳訓答曰中也者非中間之謂中乃虛空之謂中守也者非拘守之謂守乃致虛之謂守中也者不着意二田亦不縱意于二田即所謂元神寂照二田成一虛空是也故能保中之體者

## 神胎

如子胎十月形全則生神胎十月神全則出理勢之必至也此則再用遷法以神之不長着于中下而離着自中下而遷于上丹田

前之初關中關皆是三田反覆化炁于下亦由上而中而下及化神轉上而居中中原是虛境無所拘着而若不遠于炁根故云合中下皆在虛境之內即世尊寶塔從地涌出在虛空中之說也上丹田者頂門邊之泥丸宮也既成純神則謂之見性神之靜體謂之性性之大用及通而無障礙處謂之神