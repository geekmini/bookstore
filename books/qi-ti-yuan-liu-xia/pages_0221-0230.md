```markdown
命分於腎二物所隔八寸四分至老莫能相會矣當其節至體旺之時人到十五六歲丹田
之炁自動而慧命之元寶元者即所受先天之炁也即有變化拱關向外之機者在
焉蓋先天炁之隱於丹田後天足時則先天炁自動動而不修拱開陽關則變為後天有形之漏
盡精矣不令其順出趁此之機機者在內有景在外者外腎動也回光返照凝意入
於北海則元寶亦隨意之還於北海矣寂無老師云凝神收入於此竅之中則炁隨
神往自然歸於此竅矣又世尊云心目所在故謂之和合凝集以心合腎謂之凝也因其
有變化之順逆者順者元精亦為漏盡逆者元炁亦為物也故曰機也機者動也若不
曰機則人不知慧命所動之至寶夫命者元炁也炁動雖不泄漏則亦外耗耗盡嗚呼
修煉者不令其外耗收藏於內則成其道也生人亦是此炁故曰至寶矣以兀坐頑空如今
之禪門不知慧命攝心死坐謂道謬矣迷却性命配合之真機不知性命凝合空自磨磚
作鏡有何益矣且落於枯寂將以何者為真種哉不知和合凝集之法則無真種產
生之景矣及其機之息也默照渾然故曰禪矣且機息者命不動陽不起故曰機息
機既息矣迴光靜照無事無為故曰禪也時至忽然而動又曰機矣蓋時者非天時之

正道禪機直論

四三

時乃真種產生之時也能知前所用之法自有真種產之時也急當采取收回於本宮不收
則錯過矣圓通謂之盜著盜者取也起闔闢之消息闔闢者內外之呼吸也消息者元
關之機耳運法輪之元機此即真種通任督之道路呼吸催逼故曰法輪元機也真種靈
寶當歸根深藏藏於下丹田之所矣古人謂之返本復命也運行又歸於命之原窟
矣然取得此種來由法輪之機如意斯謂之舍利舍利是命得性煉成謂之舍利矣去
其有為之功去其風吹運行之法用其無為之法以迴光返照靜默而寂照之又
曰禪矣此乃採舍利之功有七日之照也斯謂之心目所在在者心目在於舍利之處
且牟尼之珠成團成一個形如硃砂光似雪裏面紅放光則白也融似湯煎味如
蜜丹田融暖口中如蜜活活潑潑流通而出焉又曰機矣出者出爐也不驚不疑以
意定靜待而動取伺候動而同行實謂之妙法善取之方也除此之法再無別法可取
所謂柔能制剛迅此動機動者珠動也徐徐穿過三三三之鐵關蓋徐徐者不前不後前
則謂之導引傍門後則謂之存想外道故必相依而同行三三三者背骨之竅左右有孔從中而
直上矣斯謂之超凡入聖煉舍利在臍下既成舍利必要超脫離出幻境不超終有所患也

炁體源流

四四

牟尼之寶珠即歸中央心下腎上柔守而定照之又曰禪矣常以溫養禪定之中
融融無為之樂也一團太和之天理似醉如熏佛曰禪定之中三昧也且無為之中
忽有為焉又曰機矣太空中一點甘露夫既曰無為而又曰機何也若不曰機
則人不知有此妙物孤守於胎囊不知大道天人有相助之機也順此機之妙物
收附於胎中以意逆至於中宮寂照而長定之又曰禪矣依然溫養斯謂之生滅
滅己二炁永定矣夫寂定之中一物超然而出又曰機矣從丹田而來有華而無
形懸於太空稍稍而待之又曰禪矣二三息之間隨而出焉又曰機矣亦從丹田
而來有華而無形與前物相合收而藏之用秘密天機法收於胎中寂照柔而默守又
曰禪矣無事於無為常寂而常覺寂照柔默之中二物從涌泉而出又曰機矣有
二道純陽之物從涌泉直升於頂降於中宮矣取而靜定又曰禪矣鼻無出氣六脈俱
寧斯謂之寂滅也從無出入之迹且寂滅之定久紛紛白雪滿空又曰機矣斯
時出定之辨機乃是真景不令其遲阻速以出之若夫滯於胎中缺少神通之
變化又是一愚夫矣即當而出之從頂而出斯謂之超出三界寧而待之離凡身

正道禪機直論

四五

一二尺候之又曰禪矣一片金光來懸於當空又曰機矣收而入人之定而又
定又曰禪矣久久長定形神俱化而禪機之說從此畢矣上下萬古禪機從此
今則盡漏泄矣余願學佛者休誤入於邪師外道口頭之禪機認為真機則非
禪機矣

炁體源流

四六

正道禪機直論終

短摘匯宗

伍沖虛子自序

伍沖虛子自序曰昔曹老師語我云仙道簡易只神炁二者而已
修仙者必用精炁神三寶此言只神炁二者以精在炁中精炁本是一故也一神一炁即一陰一
陽一
予於是知所以長生者以炁
炁者先天炁即腎中真陽之精也人從此炁以得生亦修此炁而長生唯用修而得長其生故稱修
命陳希夷所以云留得陽精決定長生是也
所以神通者以神
神者元神即元性為煉金丹之主人修行人能以神馭炁及以神入炁穴神炁不相隔礙則謂之內

米晶子注：離者，神也。坎者，真炁也。一神一炁，即一陰一陽。

四二七

短摘匯宗

此語人人易曉第先聖惓惓托喻顯道
神通能以神大定純陽而出定變化無窮謂之外神通皆神之能事故神通即馭炁之神所顯
托喻者以神喻姹女喻離女喻婦喻妻喻我喻汞喻砂也以元炁喻嬰兒喻坎男喻夫喻彼喻金喻
鉛也喻雖多不過心腎中之二物二
有為無為
大藏之教有權法有實法有無為法有有為法豈可一概論之
無為者是養道胎面壁後半之法有為者即凝集和合修慧命前半之法有憑有據乃先天意炁之
妙用非世間之有為矣三 四

二 摘自《伍柳仙宗·天仙正理·沖虛子自序》
三 摘自《伍柳仙宗·慧命經·集說慧命經第九》
四 米晶子注：有為者，乃先天意炁之妙用，非世間之有為矣。

炁體源流

四二八

大藥服食

道光薛真人乃有定息采真鉛之旨既得真鉛大藥服食正陽謂之抽鉛
大藥者即陽精化炁之金丹也果從何求而得亦從丹田炁穴中生出當未化炁之先所生也出丹田但
無形之炁微附外體為形
曹老師因後有大藥之名便稱此為小藥之名以其炁小故也及煉成金丹既化炁之後所生也出
丹田曰大藥實有形之真炁如火珠亦是從無而入有也黃帝曰赤水玄珠一曰真一之水曰真一
之精曰真一之炁曰華池蓮華曰地涌金蓮曰天女獻花曰龍女獻珠曰地涌寶塔又曰刀圭曰黃
芽曰真鉛如是等仙佛所說異名不過只一丹田中所生之真炁既成自有之形所以不附外形而
唯生於內用於內亦我神覺之可知可見者及渡二橋過三關皆可知可見此所以為脫生死之果
從此便得其有真驗矣五

五 摘自《伍柳仙宗·天仙正理·火候經第四》

短摘匯宗

四二九

煉己直論

己者即我靜中之真性動中之真意為元神之別名也
己與性意元神名雖四者實只心中之一靈性也其靈無極而機用亦無極出入無時生滅不歇六
成道初迹
書成道之初迹耳道之精真者曰理道之實行者曰事理七
天心真意
丘祖偈云金丹中上幹天罡何患阻橋又阻關一意不生神不動六根不動引循
環旨哉此偈也蓋夫天罡居天之正中一名中黃星一名天心一名斗柄在天為

六 摘自《伍柳仙宗·天仙正理·煉己直論第五》
七 摘自《伍柳仙宗·天仙正理·後跋》

炁體源流

四三〇

集說慧命

天心在人為真意大藥憑真意之轉旋而升降猶天輪藉天心之斡運而循環皆
一理也
過關正功其行住之機惟在順其自然為要也佛宗云未有常行而不住亦未
有常住而不行合此宗矣八
華陽曰成佛作祖是本性靈光不得慧命漏盡不能了道直人如來之太空
蓋本性靈光者其名雖二源頭則一也在定則謂之性定中慧照則謂之光矣慧命者乃如來
當初所取以示人之名也是西方之梵語中華曰人之本源儒曰先天炁也是修佛之舟梯作
祖之權柄即孟子所謂善養浩然之炁者是也漏盡者世尊以示阿難所修之名也亦是西方
之梵語中華曰走漏儒謂之走精醫謂之泄元炁而漏盡即慧命之所化當其未動之先本是

八 摘自《伍柳仙宗·仙佛合宗·大藥過關服食天機第六》

短摘匯宗

四三一

命也九

北斗藏身

圓通禪師曰北斗裏藏身
北斗即上文龍宮是也即前文凝集是也祖師教人常將我之真念藏於北斗則心自空命自固矣
故傳大士云心空及第歸是也
寂無禪師曰凝神收入此竅之中則炁隨神往自然歸於此處
且寂無得如來達摩之全旨慧命之嫡傳故能隱顯莫測變化無窮雍正年間屢在太邑化陽身數
十家家有箇寂無談笑飲食隱則無蹤或與人金銀美女或顯虎獰水火從學之徒凡心欲念無不
消焉蓋凝者移也竅者即丹田也亦曰爐矣此表炁之所發當用功之時也蓋炁之動附於外形而
出若任其出將何為道本哉所以祖師示人此時速凝神入於丹田炁得神之翕收則炁亦歸矣且
此炁者又非呼吸之氣乃先天之炁也即孟子所謂浩然之炁者矣此炁自我釋教諸得道之宗師

九 摘自《伍柳仙宗·慧命經·集說慧命經第九》

炁體源流

四三二

```