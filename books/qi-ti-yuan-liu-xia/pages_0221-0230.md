# 正道禪機直論

## 炁體源流

命分於腎二物所隔八寸四分至老莫能相會矣當其節至體旺之時人到十五六歲丹田
之炁自動而慧命之元寶元者即所受先天之炁也即有變化拱關向外之機者在
焉蓋先天炁之隱於丹田後天足時則先天炁自動動而不修拱開陽關則變爲後天有形之漏
盡精矣不令其順出趁此之機機者在內有景在外者外腎動也回光返照凝意人
於北海則元寶亦隨意之還於北海矣寂無老師云凝神收入於此竅之中則炁隨
神往自然歸於此竅矣又世尊云心目所在故謂之和合凝集以心合腎謂之凝也因其
有變化之順逆者順者元精亦爲漏盡逆者元炁亦爲物也故曰機也機者動也若不
曰機則人不知慧命所動之至寶夫命者元炁也炁動雖不泄漏則亦外耗耗盡嗚呼
修煉者不令其外耗收藏於內則成其道也生人亦是此炁故曰至寶矣以兀坐頑空如今
之禪門不知慧命攝心死坐謂道謬矣迷却性命配合之真機不知性命凝合空自磨磚
作鏡有何益矣且落於枯寂將以何者爲真種哉不知和合凝集之法則無真種産
生之景矣及其機之息也默照渾然故曰禪矣且機息者命不動陽不起故曰機息
機既息矣迴光靜照無事無爲故曰禪也時至忽然而動又曰機矣蓋時者非天時之

> 正道禪機直論 四三

時乃真種産生之時也能知前所用之法自有真種産之時也急當采取收回於本宮不收
則錯過矣圓通謂之盜著盜者取也起闔闢之消息闔闢者內外之呼吸也消息者元
關之機耳運法輪之元機此即真種通任督之道路呼吸催逼故曰法輪元機也真種靈
寶當歸根深藏藏於下丹田之所矣古人謂之返本復命也運行又歸於命之原窟
矣然取得此種來由法輪之機如意斯謂之舍利舍利是命得性煉成謂之舍利矣去
其有爲之功去其風吹運行之法用其無爲之法以迴光返照靜默而寂照之又
曰禪矣此乃採舍利之功有七日之照也斯謂之心目所在在者心目在於舍利之處
且牟尼之珠成團成一個形如硃砂光似雪裏面紅放光則白也融似湯煎味如
蜜丹田融暖口中如蜜活活潑潑流通而出焉又曰機矣出者出爐也不驚不疑以
意定靜待而動取伺候動而同行實謂之妙法善取之方也除此之法再無別法可取
所謂柔能制剛迅此動機動者珠動也徐徐穿過三三三之鐵關蓋徐徐者不前不後前
則謂之導引傍門後則謂之存想外道故必相依而同行三三三者背骨之竅左右有孔從中而
直上矣斯謂之超凡入聖煉舍利在臍下既成舍利必要超脫離出幻境不超終有所患也

## 炁體源流

牟尼之寶珠即歸中央心下腎上柔守而定照之又曰禪矣常以溫養禪定之中
融融無爲之樂也一團太和之天理似醉如熏佛曰禪定之中三昧也且無爲之中
忽有爲焉又曰機矣太空中一點甘露夫既曰無爲而又曰機何也若不曰機
則人不知有此妙物孤守於胎囊不知大道天人有相助之機也順此機之妙物
收附於胎中以意逆至於中宮寂照而長定之又曰禪矣依然溫養斯謂之生滅
滅己二二炁永定矣夫寂定之中一物超然而出又曰機矣從丹田而來有華而無
形懸於太空稍稍而待之又曰禪矣二三息之間隨而出焉又曰機矣亦從丹田
而來有華而無形與前物相合收而藏之用秘密天機法收於胎中寂照柔而默守又
曰禪矣無事於無爲常寂而常覺寂照柔默之中二物從涌泉而出又曰機矣有
二道純陽之物從涌泉直升於頂降於中宮矣取而靜定又曰禪矣鼻無出氣六脈俱
寧斯謂之寂滅也從無出入之迹且寂滅之定久紛紛白雪滿空又曰機矣斯
時出定之辨機乃是真景不令其遲阻速以出之若夫滯於胎中缺少神通之
變化又是一愚夫矣即當而出之從頂而出斯謂之超出三界寧而待之離凡身

> 正道禪機直論 四五

一二尺候之又曰禪矣一片金光來懸於當空又曰機矣收而人之定而又
定又曰禪矣久久長定形神俱化而禪機之說從此畢矣上下萬古禪機從此
今則盡漏泄矣余願學佛者休誤入於邪師外道口頭之禪機認爲真機則非
禪機矣

> 炁體源流 四六

## 正道禪機直論終

## 短摘匯宗一

### 伍沖虛子自序

伍沖虛子自序曰:
> 昔曹老師語我云仙道簡易只神炁二者而已。修仙者必用精炁神三寶。此言只神炁二者以精在炁中,精炁本是一故也。一神一炁即一陰一陽一。
> 
> 予於是知所以長生者以炁。炁者先天炁即腎中真陽之精也。人從此炁以得生,亦修此炁而長生。唯用修而得長其生,故稱修命。陳希夷所以云"留得陽精,決定長生"是也。
> 
> 所以神通者以神。神者元神,即元性為煉金丹之主人。修行人能以神馭炁,及以神入炁穴,神炁不相隔礙,則謂之內外相應。

1. 米晶子注: 離者,神也。坎者,真炁也。一神一炁,即一陰一陽。

## 短摘匯宗 四二七

此語人人易曉,第先聖惓惓托喻顯道。

托喻者以神喻姹女喻離女喻婦喻妻喻我喻汞喻砂也;以元炁喻嬰兒喻坎男喻夫喻彼喻金喻鉛也。喻雖多,不過心腎中之二物而已。

有為無为:
大藏之教,有權法有實法,有無為法有有為法。豈可一概論之?

> 無為者是養道胎面壁後半之法,有為者即凝集和合修慧命前半之法。有憑有據,乃先天意炁之妙用,非世間之有為矣。

2. 摘自《伍柳仙宗·天仙正理·沖虛子自序》
3. 摘自《伍柳仙宗·慧命經·集說慧命經第九》
4. 米晶子注:有為者,乃先天意炁之妙用,非世間之有為矣。

## 炁體源流 四二八

### 大藥服食

道光薛真人乃有定息采真鉛之旨。既得真鉛,大藥服食正陽謂之抽鉛。

大藥者,即陽精化炁之金丹也。果從何求而得?亦從丹田炁穴中生出,當未化炁之先所生也。出丹田,但無形之炁微附外體為形。

曹老師因後有大藥之名,便稱此為小藥之名,以其炁小故也。及煉成金丹,既化炁之後所生也,出丹田曰大藥。實有形之真炁如火珠,亦是從無而入有也。

黃帝曰: "赤水玄珠一曰真一之水,曰真一之精,曰真一之炁,曰華池蓮華,曰地涌金蓮,曰天女獻花,曰龍女獻珠,曰地涌寶塔",又曰"刀圭,曰黃芽,曰真鉛"。如是等仙佛所說異名,不過只一丹田中所生之真炁。既成自有之形,所以不附外形而唯生於內,用於內。亦我神覺之可知可見者。及渡二橋過三關,皆可知可見。此所以為脫生死之果,從此便得其有真驗矣。

5. 摘自《伍柳仙宗·天仙正理·火候經第四》

## 短摘匯宗 四二九

### 煉己直論

己者,即我靜中之真性,動中之真意,為元神之別名也。

己與性意元神,名雖四者,實只心中之一靈性也。其靈無極而機用亦無極,出入無時,生滅不歇。

> 成道初迹:
> 書成道之初迹耳,道之精真者曰理,道之實行者曰事理。

天心真意:
丘祖偈云"金丹中上幹天罡,何患阻橋又阻關?一意不生,神不動,六根不動,引循環旨哉!"此偈也。

蓋夫天罡居天之正中,一名中黃星,一名天心,一名斗柄。在天為天心,在人為真意。大藥憑真意之轉旋而升降,猶天輪藉天心之斡運而循環,皆一理也。

過關正功,其行住之機惟在順其自然為要也。佛宗云:"未有常行而不住,亦未有常住而不行"。合此宗矣。

6. 摘自《伍柳仙宗·天仙正理·煉己直論第五》
7. 摘自《伍柳仙宗·天仙正理·後跋》
8. 摘自《伍柳仙宗·仙佛合宗·大藥過關服食天機第六》

## 炁體源流 四三〇

### 集說慧命

華陽曰:"成佛作祖,是本性靈光。不得慧命,漏盡不能了道,直人如來之太空。"

蓋本性靈光者,其名雖二,源頭則一也。在定則謂之性,定中慧照則謂之光。慧命者,乃如來當初所取以示人之名也,是西方之梵語。中華曰人之本源,儒曰先天炁,是修佛之舟梯,作祖之權柄,即孟子所謂"善養浩然之炁"者是也。

漏盡者,世尊以示阿難所修之名也,亦是西方之梵語。中華曰走漏,醫謂之泄元炁而漏盡,即慧命之所化,當其未動之先,本是命也。

9. 摘自《伍柳仙宗·慧命經·集說慧命經第九》

## 短摘匯宗 四三一

### 北斗藏身

圓通禪師曰:"北斗裡藏身。"

北斗即上文龍宮是也,即前文凝集是也。祖師教人常將我之真念藏於北斗,則心自空,命自固矣。故傳大士云:"心空及第歸"是也。

寂無禪師曰:"凝神收人此竅之中,則炁隨神往,自然歸於此處。"

且寂無得如來達摩之全旨,慧命之嫡傳,故能隱顯莫測,變化無窮。雍正年間,屢在太邑化陽身數十家,家有箇寂無談笑飲食。隱則無踪,或與人金銀美女,或顯虎獰水火。從學之徒,凡心欲念無不消焉。

蓋凝者移也,竅者即丹田也,亦曰爐矣。此表炁之所發,當用功之時也。蓋炁之動,附於外形而出,若任其出,將何為道本哉?所以祖師示人此時,速凝神人於丹田,炁得神之翕收,則炁亦歸