# 正道禪機直論

## 炁體源流

命分於腎二物所隔八寸四分至老莫能相會矣當其節至體旺之時人到十五六歲丹田之炁自動而慧命之元寶元者即所受先天之炁也即有變化拱關向外之機者在焉蓋先天炁之隱於丹田後天足時則先天炁自動動而不修拱開陽關則變爲後天有形之漏盡精矣不令其順出趁此之機機者在內有景在外者外腎動也回光返照凝意入於北海則元寶亦隨意之還於北海矣寂無老師云凝神收人於此竅之中則炁隨神往自然歸於此竅矣又世尊云心目所在故謂之和合凝集以心合腎謂之凝也因其有變化之順逆者順者元精亦爲漏盡逆者元炁亦爲物也故曰機也機者動也若不曰機則人不知慧命所動之至寶夫命者元炁也炁動雖不泄漏則亦外耗耗盡嗚呼修煉者不令其外耗收藏於內則成其道也生人亦是此炁故曰至寶矣以兀坐頑空如今之禪門不知慧命攝心死坐謂道謬矣迷却性命配合之真機不知性命凝合空自磨磚作鏡有何益矣且落於枯寂將以何者爲真種哉不知和合凝集之法則無真種產生之景矣及其機之息也默照渾然故曰禪矣且機息者命不動陽不起故曰機息機既息矣迴光靜照無事無爲故曰禪也時至忽然而動又曰機矣蓋時者非天時之正道禪機直論

## 短摘匯宗

### 伍沖虛子自序

伍沖虛子自序曰昔曹老師語我云仙道簡易只神炁二者而已修仙者必用精炁神三寶此言只神炁二者以精在炁中精炁本是一故也一神一炁即一陰一陽一炁者先天炁即腎中真陽之精也人從此炁以得生亦修此炁而長生唯用修而得長其生故稱修命陳希夷所以云留得陽精決定長生是也予於是知所以長生者以炁所以神通者以神神者元神即元性爲煉金丹之主人修行人能以神馭炁及以神入炁穴神炁不相隔礙則謂之內有爲無爲

### 炁體源流

此語人人易曉第先聖惓惓托喻顯道神通能以神大定純陽而出定變化無窮謂之外神通皆神之能事故神通即馭炁之神所顯托喻者以神喻姹女喻離女喻婦喻妻喻我喻汞喻砂也以元炁喻嬰兒喻坎男喻夫喻彼喻金喻鉛也喻雖多不過心腎中之二物二大藏之教有權法有實法有無爲法有有爲法豈可一概論之無爲者是養道胎面壁後半之法有爲者即凝集和合修慧命前半之法有憑有據乃先天意炁之妙用非世間之有爲矣

### 大藥服食

道光薛真人乃有定息采真鉛之旨既得真鉛大藥服食正陽謂之抽鉛大藥者即陽精化炁之金丹也果從何求而得亦從丹田炁穴中生出當未化炁之先所生也出丹田但無形之炁微附外體爲形曹老師因後有大藥之名便稱此爲小藥之名以其炁小故也及煉成金丹既化炁之後所生也出丹田曰大藥實有形之真炁如火珠亦是從無而人有也黃帝曰赤水玄珠一曰真一之水曰真一之精曰真一之炁曰華池蓮華曰地涌金蓮曰天女獻花曰龍女獻珠曰地涌寶塔又曰刀圭曰黃芽曰真鉛如是等仙佛所說異名不過只一丹田中所生之真炁既成自有之形所以不附外形而唯生於內用於內亦我神覺之可知可見者及渡二橋過三關皆可知可見此所以爲脫生死之果從此便得其有真驗矣

### 煉己直論

己者即我靜中之真性動中之真意爲元神之別名也己與性意元神名雖四者實只心中之一靈性也其靈無極而機用亦無極出入無時生滅不歇書成道之初迹耳道之精真者曰理道之實行者曰事理天心真意丘祖偈云金丹中上幹天罡何患阻橋又阻關一意不生神不動六根不動引循環旨哉此偈也蓋夫天罡居天之正中一名中黃星一名天心一名斗柄在天爲天心在人爲真意大藥憑真意之轉旋而升降猶天輪藉天心之斡運而循環皆一理也過關正功其行住之機惟在順其自然爲要也佛宗云未有常行而不住亦未有常住而不行合此宗矣

## 集說慧命

華陽曰成佛作祖是本性靈光不得慧命漏盡不能了道直人如來之太空蓋本性靈光者其名雖二源頭則一也在定則謂之性定中慧照則謂之光矣慧命者乃如來當初所取以示人之名也是西方之梵語中華曰人之本源儒曰先天炁也是修佛之舟梯作祖之權柄即孟子所謂善養浩然之炁者是也漏盡者世尊以示阿難所修之名也亦是西方之梵語中華曰走漏儒謂之走精醫謂之泄元炁而漏盡即慧命之所化當其未動之先本是北斗藏身圓通禪師曰北斗裏藏身北斗即上文龍宮是也即前文凝集是也祖師教人常將我之真念藏於北斗則心自空命自固矣故傳大士云心空及第歸是也寂無禪師曰凝神收人此竅之中則炁隨神往自然歸於此處且寂無得如來達摩之全旨慧命之嫡傳故能隱顯莫測變化無窮雍正年間屢在太邑化陽身數十家有箇寂無談笑飲食隱則無蹤或與人金銀美女或顯虎獰水火從學之徒凡心欲念無不消焉蓋凝者移也竅者即丹田也亦曰爐矣此表炁之所發當用功之時也蓋炁之動附於外形而出若任其出將何爲道本哉所以祖師示人此時速凝神人於丹田炁得神之翕收則炁亦歸矣且此炁者又非呼吸之氣乃先天之炁也即孟子所謂浩然之炁者矣此炁自我釋教諸得道之宗師命也