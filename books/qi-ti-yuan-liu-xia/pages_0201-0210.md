```markdown
并揭禁誓書末以為誦書者知誠

天仙正理直論注釋正文終

後跋

沖虛子跋云道為天仙之秘機

天仙之道唯天仙知之行之凡夫去天之遠何以得遇唯不可遇雖曰不秘而亦是秘若有得遇知其道者必要體天仙之心行天仙之德而後可成天仙之道

凡夫之罕見

為今之凡夫者前雖有善而或有小功不足以得道故難遇若能從今起念學道時全具善心力行善事絕其從前間有不善者則道之罕見者猶可望見也

或百劫百年一傳於世

如唐開元時之純陽翁始度王重陽於宋徽欽時如六祖盧能止衣鉢不傳而後竟無傳法之七祖者

天仙正理直論增注

四〇三

或片言數語密度於人

如鐘呂二仙度燕國宰相劉海蟾以卵壘為山而不崩墮劉曰危哉鐘呂曰汝宰相之位更危於此劉棄相從之而仙去如虎皮座張真人以嘉靖帝強請之不起罪邳州守請曼及三年而後至京延及徂落而不復命還至六安州召廬江縣李虛庵而度之令三誦三背其言三日而別李竟成真縣及鄰封皆稱肉身菩薩然張祖不肯見帝而度乃召李而度之此亦張祖密度之案也如佛欲度迦葉分恒河水為兩斷而佛行其中之無水處葉以舟救佛佛從舟底穿人而舟底無孔葉猶曰幻也佛曰汝未成不生死阿羅漢何能如此貢高我慢葉驚服自不知所以不死而歸依之是也

三口不談六耳不聞

三人則三口六耳也其中或願學小成於人仙者或願學中成於神仙者或願學大成於天仙者所願者則重之而喜聞所不願者則輕之而厭聽或德止足以授小而分不宜聞中大二成故不同談不同聞也如許旌陽吳猛二人許為旌陽縣令吳為分寧縣令也同謁丹陽之諶母元君母獨傳許以道法謂吳德行尚未充後當拜於許授如世尊單傳迦葉為初祖而以堂弟阿難未能離欲令轉拜葉傳為二祖俱是舊案也

炁體源流

四〇四

不經紙筆

仙道乃天上人之所有亦天上人之所用正上仙口不談之秘鬼神覷不破之機所以不載筆於紙大道本不敢輕一字於非人之前何敢淺說其精深直論其秘密令善惡賢否正人非人一概混見之耶但視世間無不可救化之人倘有不從正而改邪者是必從地獄餓鬼畜生三惡道出而初世為人而惡心猶在故也雖直論之彼只見如不見而已矣何嫌其混見

曾見世人截然向道而竟無覓處

截然者截斷世法塵勞決志學道滿目是萬法千門竟不見何者為仙道不知向何處覓仙道此甚可憐

舉世多人談道而悉墮旁門

遍世界談道所聞所知全在媱邪窠臼中初學不能辨邪正遇之焉不墮人此又甚可耻

謂道不在世而人必誤陷於邪者也有

仙道原只蘊藏於仙胸中世何得有一切諸人不遇仙度皆只在世而學焉能外世見而求世外之

天仙正理直論增注

四〇五

見畢竟誤陷於邪矣

謂人心自邪不求聞道而規正者也有

心邪之人唯邪法是喜口稱是學仙之黨者只願學房術御女謂媱姦有如是快樂是我所學之有證而仙道高遠或者即此所致我何必捨此快樂而別求仙樂為哉故不求聞也自稱是學佛之黨者造斷見之邪說而惑人不知已為佛之所斥自謂有了此一口高談捷語足取衣食名譽何必效佛所修而六年禪坐以自苦故不求聞也予在金陵所以絕不屑與人談仙佛見彼諸俗人談仙者皆志於房術御女及却病小工而即指為仙道不務修德修道故不必與為謀也見彼眾生談佛法者皆妄將佛說為行教無用之虛言將已談斷見作佛法不求如何如佛八千劫說一會法華經方為自足而且不能得又不能承當正法竟如石馬雖打不走全似木牛拽鼻不迴謂之下愚不移何足救化何足與言所以只尊仙佛正法為我自悟師而已矣我又為有相知者憫而淺說勸之佛昔云人相豎畜相橫世之俗夫每以橫相妄談佛法語人曰我知佛我是佛此亦妄人也已矣甘為橫相又何難焉今而後談佛者請先改汝橫相為豎相且遵佛說別作商量庶免空勞妄談虛度一世

炁體源流

四〇六

借令百劫百年生一聖真將何人悟

言此論若不出世倘有真修者不知如何修仙不知如何修佛故無趨向處亦不知學何者為學行何者為行

所以得聖真於學者必由此論

志即為學此道之聖真不究者則其志不學此終於凡夫輪轉而已

得聖真於師者亦必由此論

誦詩讀書而尚論古人者固有人誦此論而尋覓論此之人者亦有人未誦此論而尋覓已誦此論者亦必有人能覓此人豈不得遇此人而得遇此道故曰求師必由於明此論所以張紫陽真人作悟真篇以訪友果得石杏林為之徒其勝於奔走四大部訪師友者不萬萬分便益哉

故鍾離云吾之求人甚於人之求我

古云弟子尋師易師尋弟子難蓋弟子以初學之無知故不知所遇之人有道無道而拜之故易師之有道者嚴奉天誠必選擇同德同志祖父善門一不全不足非弟子故尋之難昔鍾離往九江府

天仙正理直論增注

四〇七

人不及於求我我不及於求人

德化縣縣宰呂純陽又鐘呂往甘河鎮度宋徽欽時領兵校尉阻重陽又鐘呂往燕國度丞相劉海蟾又虎皮座張真人行至六安州馬神廟召廬江縣之李虛庵而度之又昔世尊往榆羅厥又國度迦葉者皆是師急於求人之案

世界如許大學者相隔如許遠誰知我而求抑誰知我而能求由我非方外之士游遍四方者亦非如所謂唐朝呂洞賓至今猶在尋人度者亦非如世尊自謂行化時至乃行而化之至度一萬八千九十四國人者不過隱處一小小道隱齋而已不及求人所以亦不得為聖真學者之所遇

乃以一筆救天下後世迷

唯成書可以代面命雖遍天下儘後世凡有見者皆可救其迷惑

然而迷自軒轅氏御女保生之術一倡

軒轅者君天下者忌嗣子之少故用後宮之多媱姦之多必不可不節慾後世學者豈可以節慾之人事而遂誤指為長生不死神通之仙道乎

而真偽爭途四千餘年矣

炁體源流

四〇八

仙道是出世間法真也御女術是在世間法而非仙偽也本不同者凡學仙聖真既有大志有聖德必不可學御女以招天誅凡學御女者輕縱媱樂壞女子之身喪女子之耻志極卑污敗仙佛根基種子天律嚴密又豈容於談道

真者幸有天降真傳而作仙佛

漢之張道陵葛玄仙翁寇謙之子吉皆太上降下而傳北漢時之鍾離正陽乃東華帝君之降傳唐之純陽呂翁乃鍾離之降傳宋之王重陽燕之劉海蟾乃鐘呂二真之降傳世尊佛乃阿私陀仙之降傳故法華經佛云昔者仙人授佛妙法如來因之遂致成佛是也所以伍子言非仙不能度仙非佛不能度佛此亦破迷之一說也

偽者自愈熾說徧天下而迷人

熾說者建立各種門戶曰三峯採戰者曰小採補者大採補者曰童男童女開關補氣者曰對爐者曰入爐者不入爐者千種媱穢無耻以之為世事用尚甚可耻又安可妄誑人曰道乎所以道隱齋評之曰常見人猿與陰者聚則撫弄其二物豈可以衣冠人物有禮義廉耻者而如之乎又評之曰蠢動如蚊蛾虱類人共見其不學而能相姦豈有不蠢如人反不如之而學人為姦乎以速死喪命

天仙正理直論增注

四〇九

見在之福

之事而愚弄人曰接命不死其迷於自愚又迷於邪說之誑如此予請諸人破迷改過且自安生保

以此大迷之世而論說之宜直宜淺其可少乎哉洩論說之功豈不大哉

洩萬古聖真密旨天機書之偏與凡夫言固有罪矣但後來聖真得明道於論說之所洩豈不是此莫大之功乎

然洩道未必無幹於天罪敢望曰天不之罪而故意冒干之耶即此一點破家學道慈心救世之為功抑可贖罪哉得悟於天下後世劫獨超出大迷而為聖為真者又可無此洩道功之報哉

見此者幸毋謂我一見是書已盡見其道見之固易而生易見之心靡不亦自輕易視其性命

書成道之初迹耳道之精真者曰理道之實行者曰事理可以書求事未可盡以書行必要真誠參師學道凡未得師者以此書考尋正門以為引進即此以為引進師也已得師傳者以此書印證是否

炁體源流

四一〇

而為信受奉行此即是印證師也若不求真師救度專向書文上誦章句偶見一斑妄稱全豹愚謂只可言悟書不可言悟性悟道由懷易見之心不識為難遇難聞之天寶則其輕易視性命而喪失者將必不免矣

毋謂我一見書便見此道實可易行正遂我畏難之心即此易行而易行之自執善悟不求師而按圖索駿焉能了悟到至玄至妙之真實處而修證性命

書固載道正欲使人明道而淺直之古云得訣歸來好看書若先得真師真訣則見書真可盡見道真知易行若謂不必求師道已了然盡見易行古云差毫髮不成丹恐難悟透亦不免依然失性命也古云性由自悟或可因書命要師傳必經口耳則信之真而行之勇此我今所望於後聖後真也故又誡之曰毋輕忽為易

尤毋謂盜此為說言可應世理可驚人足以師任之於己以徒視乎其人有此誑人之心為障為礙耻於低頭實學竟不自悟自修自證而亦不免於失性命

有等人不真實參師學道唯見此書一遍念幾句誑人曰我盡得傳某人道矣我今足為諸人之師諸人只可為我之徒言至於此即楞嚴經所云未得謂得是為人魔故必害己德而墮為魔民昨有

天仙正理直論增注

四一一

於是三者能不肯犯

一人即如此誡之說見此未注舊稿徧語人曰我全得某人所傳仙道之妙斯言也非贊揚實貶詞也一則以忽仙道之為易一則以增已學之為博不謂染指吞海曰海盡吞矣而可乎以芥殼量海曰海盡量矣而可乎作是言者可謂無正心無大志又一人在金陵媱惡無度冒稱為我虎皮張真人門下人不知張門先戒媱事媱念為初功彼何必自投清淨門討個擯斥為哉

即上三條誡詞也

誠心參悟即直論以究仙理徵直論以印師傳真修實悟證聖證真斯不負我

染筆時一字一泣

當論時欲不直奈何今世正道已盡絕恐無益於救正不得不為仙佛宣明正法欲直論天則有譴而不敢言終必直之而冒譴故一泣我自癸巳至壬子二十年參師護師賣田舍破家計苦心苦行而得悟後之參師者未必能得年之久未必有可賣可破之家而可得故一泣人以一見論而即知我以多年苦而輕洩我以自苦代人之苦我以所賣所破代人之以賣以破故一泣又或有人或有可費之資而不學真仙道者徒費耳雖費而不求明如何修命得命之證如何修性得性之證泛然

炁體源流

四一二

```