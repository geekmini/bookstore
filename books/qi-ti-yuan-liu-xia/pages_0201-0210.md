# 天仙正理直論

## 並揭禁誓書末以爲誦書者知誡

## 天仙正理直論注釋正文終

### 後跋

> 沖虛子跋云道爲天仙之秘機

天仙之道唯天仙知之，行之凡夫，去天之遠何以得遇？唯不可遇。雖曰不秘而亦是秘，若有得遇知其道者，必要體天仙之心行天仙之德而後可成天仙之道。

### 凡夫之罕見

爲今之凡夫者，前雖有善而或有小功不足以得道，故難遇。若能從今起念學道時，全具善心力行善事，絕其從前間有不善者，則道之罕見者猶可望見也。

### 或百劫百年一傳於世

如唐開元時之純陽翁始度王重陽，於宋徽欽時如六祖盧能止衣鉢不傳而後竟無傳法之七祖者。

## 天仙正理直論增注

### 或片言數語密度於人

如鐘吕二仙度燕國宰相劉海蟾以卵壘爲山而不崩墮，劉曰危哉，鐘吕曰汝宰相之位更危於此，劉弃相從之而仙去。如虎皮座張真人以嘉靖帝強請之不起罪，邳州守請曼及三年而後至京，延及徂落而不復命還至六安州召廬江縣李虛庵而度之，令三誦三背其言三日而別，李竟成真縣及鄰封皆稱肉身菩薩然，張祖不肯見帝而度，乃召李而度之，此亦張祖密度之案也。如佛欲度迦葉，分恒河水爲兩斷而佛行其中之無水處，葉以舟救佛，佛從舟底穿入而舟底無孔，葉猶曰幻也，佛曰汝未成不生死阿羅漢何能如此貢高我慢，葉驚服自不知所以不死而歸依之是也。

### 三口不談六耳不聞

三人則三口六耳也。其中或願學小成於人仙者，或願學中成於神仙者，或願學大成於天仙者。所願者則重之而喜聞，所不願者則輕之而厭聽。或德止足以授小而分不宜聞中大二成，故不同談不同聞也。如許旌陽、吳猛二人，許爲旌陽縣令，吳爲分寧縣令，同謁丹陽之諶母元君，母獨傳許以道法，謂吳德行尚未充，後當拜於許授，如世尊單傳迦葉爲初祖，而以堂弟阿難未能離欲令轉拜葉傳為二祖，俱是舊案也。

## 天仙正理直論增注

### 不經紙筆

仙道乃天上人之所有，亦天上人之所用。正上仙口不談之秘，鬼神覷不破之機。所以不載筆於紙，何敢淺其說直其論而諄諄然數萬言為鐫哉？此大罪也。

大道本不敢輕一字於非人之前，何敢淺說其精深直論其秘密，令善惡賢否正人非人一概混見之耶？但視世間無不可救化之人。倘有不從正而改邪者，是必從地獄餓鬼畜生三惡道出而初世為人而惡心猶在故也。雖直論之，彼只見如不見而已矣，何嫌其混見。

### 曾見世人截然向道而竟無覓處

截然者，截斷世法塵勞，決志學道。滿目是萬法千門，竟不見何者為仙道，不知向何處覓。覓仙道此甚可憐。

### 舉世多人談道而悉墮旁門

遍世界談道所聞所知，全在媱邪窠臼中。初學不能辨邪正，遇之焉不墮人，此又甚可耻。

> 謂道不在世而人必誤陷於邪者也有。

仙道原只蘊藏於仙胸中，世何得有一切諸人不遇仙度皆只在世而學？焉能外世見而求世外之。

### 見畢竟誤陷於邪矣

> 謂人心自邪不求聞道而規正者也有。

心邪之人，唯邪法是喜。口稱是學仙之黨者，只願學房術御女，謂媱姤有如是快樂是我所學之有證，而仙道高遠，或者即此所致，我何必捨此快樂而別求仙樂為哉？故不求聞。自稱是學佛之黨者，造斷見之邪說而感人不知已為佛之所斥，自謂有了此一口高談捷語足取衣食名譽，何必效佛所修而六年禪坐以自苦，故不求聞也。

予在金陵所以絕不屑與人談仙佛，佛見彼諸俗人談仙者，皆志於房術御女及卻病小工而即指爲仙道不務修德修道，故不必與爲謀。見彼眾生談佛法者，皆妄將佛說爲行教無用之虛言，將已談斷見作佛法，不求如何如佛八千劫說一會法華經方已不求，如何得如佛八萬四千劫坐一定方起必執斷常邪見直趨死亡為了生死，或學躲一輪迴為自足而且不能得，又不能承當正法，竟如石馬雖打不走，全似木牛拽鼻不迴，謂之下愚不移，何足救化何足與言。所以只尊仙佛正法為我自悟師而已矣。我又為有相知者憫而淺說勸之，佛昔云人相豎畜相橫，世之俗夫每以橫相妄談佛法，語人曰我知佛我是佛，此亦妄人也已矣，甘為橫相又何難焉？今而後談佛者請先改汝橫相為豎相，且遵佛說別作商量，庶免空勞妄談虛度一世。

## 天仙正理直論增注

### 借令百劫百年生一聖真將何人悟

言此論若不出世，倘有真修者不知如何修仙，不知如何修佛，故無趨向處，亦不知學何者為學，行何者為行。

### 所以得聖真於學者必由此論

及有此直論並仙佛合宗語錄出世，若有一人精究此論及錄，便見得此人是有志於此者，與論合志，即為學此道之聖真。不究者則其志不學此，終於凡夫輪轉而已。

### 得聖真於師者亦必由此論

誦詩讀書而尚論古人者固有人，誦此論而尋覓論此之人者亦有人。未誦此論而尋覓已誦此論者，亦必有人能覓。此人豈不得遇此人而得遇此道？故曰求師必由於明此論。所以張紫陽真人作悟真篇以訪友，果得石杏林為之徒，其勝於奔走四大部訪師友者不萬萬分便益哉。

> 故鍾離云吾之求人甚於人之求我。

古云弟子尋師易，師尋弟子難。蓋弟子以初學之無知故，不知所遇之人有道無道而拜之，故易。師之有道者，嚴奉天誠必選擇同德同志，祖父善門一不全不足非弟子，故尋之難。

### 昔鍾離往九江府

> 人不及於求我，我不及於求人。

度迦葉者皆是師急於求人之案。世界如許大，學者相隔如許遠，誰知我而求？抑誰知我而能求？由我非方外之士游遍四方者，亦非如所謂唐朝呂洞賓至今猶在。尋人度者亦非如世尊自謂行化時至，乃行而化之至度一萬八千九十四國人者。不過隱處一小小道隱齋而已，不及求人，所以亦不得為聖真學者之所遇。

### 乃以一筆救天下後世迷

唯成書可以代面命。雖遍天下儘後世，凡有見者皆可救其迷惑。

然而迷自軒轅氏御女保生之術一倡。

軒轅者君天下者，忌嗣子之少，故用後宮之多媱姤之多。必不可不節慾。後世學者，豈可以節慾之人事而遂誤指為長生不死神通之仙道乎？

### 而真僞爭途四千餘年矣

真者幸有天降真傳而作仙佛。

仙道是出世間法真也，御女術是在世間法而非仙僞也。本不同者，凡學仙聖真，既有大志有聖德種子，天律嚴密，又豈容於談道。

漢之張道陵、葛玄仙翁、寇謙之子吉，皆太上降下而傳。北漢時之鍾離正陽，乃東華帝君之降傳。唐之純陽吕翁，乃鍾離之降傳。宋之王重陽、燕之劉海蟾，乃鐘吕二真之降傳。世尊佛，乃阿私陀仙之降傳。故法華經佛云：昔者仙人授佛妙法，如來因之遂致成佛。是也。所以伍子言：非仙不能度仙，非佛不能度佛，此亦破迷之一說也。

僞者自愈熾說，偏天下而迷人。

熾說者，建立各種門户曰三峯採戰者，曰小採、補者、大採補者，曰童男童女開關、補氣者，曰對爐者，曰入爐者、不入爐者，千種媱穢無恥。以之為世事用，尚甚可耻。又安可妄誑人曰道乎？所以道隱齋評之曰：常見人猿與陰者聚則撫弄其二物，豈可以衣冠人物有禮義廉恥者而如之乎？又評之曰：蠢動如蚊蛾虱類人共見其不學而能相姤，豈有不蠢如人反不如之而學人為姤乎？以速死喪命之事而愚弄人曰接命不死，其迷於自愚又迷於邪說之誑如此。予請諸人破迷改過且自安生保。

## 天仙正理直論增注

以此大迷之世而論說之，宜直宜淺，其可少乎哉？洩論說之功，豈不大哉？

泄萬古聖真密旨天機，書之徧與凡夫言，固有罪矣。但後來聖真得明道於論說之所洩，豈不是此莫大之功乎？

然洩道未必無幹於天罪。敢望曰天不之罪，而故意冒干之耶？即此一點，破家學道慈心救世之為功，抑可贖罪哉？得悟於天下後世劫，獨超出大迷而為聖。

為真者又可無此洩道功之報哉？

後來聖真，得明正道於論說，不被邪說坑陷而竟成聖成真，亦當報今洩道之功。

> 見此者幸毋謂我一見是書已盡見其道，見之固易而生易見之心靡不亦自輕易視其性命。

書成道之初迹耳。道之精真者曰理，道之實行者曰事。理可以書求，事未可盡以書行。必要真誠參師學道。凡未得師者，以此書考尋正門為引進，即此以為引進師也。已得師傳者，以此書印證是否，而為信受奉行，此即是印證師也。若不求真師救度，專向書文上誦章句，偶見一斑妄稱全豹。愚謂只可言悟書，不可言悟性悟道。由懷易見之心不識為難遇難聞之天寶，則其輕易視性命而喪失者，將必不免矣。

> 毋謂我一見書便見此道實可易行，正遂我畏難之心，即此易行而易行之自執善悟不求師而按圖索駿，焉能了悟到至玄至妙之真實處而修證性命。

書固載道，正欲使人明道而淺直之。古云得訣歸來好看書。若先得真師真訣，則見書真可盡見道，真知易行。若謂不必求師，