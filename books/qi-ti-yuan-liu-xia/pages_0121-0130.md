# 天仙正理直論增注

---

## 先天元炁的修鍊

足而漸趨於死真人修煉先以神助炁煉得炁純陽而可定後以可定之炁而助神神炁俱定炁至無而神至純陽獨定獨覺即謂炁之化神可也。

煉作純陽之神則有大周天之火候在焉。

仙家稱為懷胎為胎息言如在胎時自有息而至無息。佛謂之四禪定，《華嚴經》云:

> 初禪念住
> 
> 二禪息住 
> 
> 三禪脈住
> 
> 四禪滅盡定

當是時也，火自有火而至於無火，藥自有藥而至於無藥。自純陽炁之無漏以成純陽神之無漏而一神寂照，則仙道從此實得矣。

## 藥物與修鍊

皆藥之二生之真，兩採之真，兩煉之真，以所證者辨藥者為仙家之至要秘密。天機學者可不知辨哉。然古人但言藥物而不言辯法，不言用法，又不言採時採法。一藥之虛名在於耳目之外，故後人無以認真。

我且喻言之，如一草一木之為藥。佛有藥草之喻者，有生苗之時，有華實之時。自一根而漸至成用者如此。真陽之藥自微至著，採而用為修煉者亦如此。

即初九「潛龍勿用」及九二「見龍利用之」說。我所以直言此論者，正以申明古人所謂藥生有時，令人人知辨而知用也。

世人見此論而信不及者，則將何處得真陽？將指何者為真藥物哉？吾願直與同志者共究之，慎勿信邪說媱精不真之藥物為誤。

## 煉丹與修仙的關係

《鼎器直論》第三云:

> 沖虛子曰:修仙與煉金丹之理同。聖聖真真無不借金丹以喻明夫仙道。仙道以神炁二者而歸復於丹田之中以成真金丹，以鉛汞二者而烹煉於爐鼎之內以成寶。故神炁有鉛汞之喻，而丹田有鼎器之喻也。

是鼎器也，古聖真本為煉精煉炁煉神所歸依本根之地而言。世之愚人遂專於煉鉛煉汞而墮壞其萬劫不可得之人身。

愚人不知身中先煉者為外丹，服食執鼎器之說。只信煉鉛汞金石外藥為服食不死，至失人身而不能救。此鼎器之說誤人亦甚矣。

## 對女人為鼎器的誤解

妖人媱賊遂妄指女人為鼎，指媱姤為煉藥，取男媱精女媱水、敗血為服食，誑人不死。

人自誑補身接命。游方之士及一切居家愚人以女人為鼎器，以媱姤為煉接命之藥，取男泄之媱精，陰戶出之媱水、經後之敗血，從《廣胎息》書之說，皆服食之為接命不死。

世法中猶慎於媱姤，媱姤傷多者有房勞之病而死。隨之矣，正損身喪命之事，反誣曰補身接命。且食有形之物同飲食入脾肚出二便，即令媱精媱水食之亦人脾肚出二便，飲食不能無死。精與水亦不能無死。假使食精與水可無死，食尿屎為自己所出者亦可無死乎？

故《鍾離真人語》云:

> 若教異物堪輕舉,細酒羊羔亦上升。

此皆由鼎器之說不悟者。

性即元神，命即元炁。是我生身本來所自有者。神外馳為媱想，炁外馳行媱事，皆所以速死者。真人以神馭炁，同歸於炁穴根本處，禁之令久住於中而不可出，以此禁固之義，亦曰鼎器。

盡由鼎器之說誤之也。一鼎器之名而迷者，與悟判塗。敢不明辨而救之哉？夫是鼎器也，為仙機首尾歸復變化之至要者也。

## 鼎器的真義

首尾者，煉精化炁，煉炁化神也。既用火候為烹煉，必有鼎器為封固。既以神炁歸於丹田之根，則丹田便是鼎器，方有妙用。

若無此為歸復之所而持疑無定向，則神何以凝精、炁歸穴耶？然鼎器猶是古來一名目。

凡有一虛名者，必有一實義。故世尊所說，欲明佛法，每借權顯實。仙家每有言，皆欲顯實。故真仙真喻者固多，而邪說混入邪喻者更甚。

不知身中所本有者，有乾坤爐鼎之喻也。

乾為上田，亦天在上；坤為下田，亦地在下。故《中和集》所說亦有「天地為爐鼎」者。曰「鼎鼎原無鼎」。亦有「內鼎外鼎」之稱者。

有稱「金鼎銀鼎」者，有稱「鉛鼎汞鼎」、「水火鼎硃砂鼎」者。

言外鼎者，指丹田之形言也。佛喻曰「法界」，修行佛法之界也。

言內鼎者，指丹田中之炁言也。佛喻曰「華藏」、「寂光國土」。

以形言者，言煉形為煉精化炁之用。故古云:

> 前對臍輪後對腎中間有個真金鼎者，是也。

以炁言者，言煉炁為煉炁化神之用。故古云:

> 先取白金為鼎器。

仙道神馭炁之必歸於此，安止於此，禁之不令外動。故鼎器關煉鉛汞者，似之此，旌陽真君之說也。

古以黑鉛喻腎中發生真炁，取之而喻曰:

> 取白金有此白金之元炁，是得長生超劫運之本。方安得元神住。亦以長生超劫運故曰先取為鼎器以還神也。

又曰:

> 分明內鼎是黃金。

白金內有戊土之黃色，故亦稱曰黃金。以上喻同，言白言黃，皆言所還之炁是也。

茲再擴而論之，無不可喻鼎器者。當其始也，欲還先天真炁，惟神可得。則以元神領炁，并歸向於下丹田，而後天呼吸皆隨神以復真炁，即借言神名內鼎者也。可若無是神，則不能攝是炁。而所止之下田為外鼎者。又炁所藏之本位，即所謂有個真金鼎之處，即初關煉精化炁時。

此言丹田既為外鼎，則神亦可為內鼎也。必凝神入此炁穴，而神返身中，炁自迴。

真炁陽精發生時必馳於外者，故欲其返迴。神知炁之在外，則神亦馳在外。亦欲返迴者，當其炁之在外而神亦隨之在外。及神返身中，炁亦隨之返于身中。故曰「神返身中，炁自迴」。

炁所以歸根者由此也。及其既也，欲養胎而伏至靈元神。即中關煉炁化神時。

惟炁斯可。人生在世間，惟是炁載神。修仙出世間，亦用炁載神。

則以先天元炁相定於中田。

參同契云:

> 太陽流珠常欲去，人忽得金華轉而相因。

又如佛家六祖盧能云:

> 心是地性是王，王居心地上，性在王在，性去王無之。

此皆是似為關鎖而神即能久伏久定於中。

太上云:

> 轉神入定。

即墮孤陰之說。則不能留是神。神無所依着，則出入無時，馳為視聽言動之妄。若依炁為念，則無向外妄念矣。而所守之中田為外鼎者，又神所居之本位。故神即靜定而寂照者如此也。

初煉精化炁，固以神為炁之歸依。及煉炁化神，又以炁為神之歸依。神炁互相依而相守緊緊，不得相離。真可喻鼎器之嚴密一般。

盡皆顛倒立名以闡明此道耳。故呂仙翁又曰:

> 真爐鼎真囊篇，知之真者而後用之真。用之真者而後證果得其真。

豈有還丹鼎器之所當明者，而可不實究之耶？

又豈有取諸身外而可別求為鼎器者耶？

此又結言自身有還丹鼎器之當究。

此又結言，泥土金鐵鼎器及女人假稱為鼎器者，俱不可信。信之則必誤喪性命。

昔有言「總在炁聖性靈而得」者，斯言亦得之矣。

## 火候的修煉

《白玉蟾》云:

> 只將戊己作丹爐，煉得紅丸作玉酥。

蓋戊為腎中氣，名「白金」者，曰戊己，即心中之本性，曰己。戊己原屬土，故曰「土釜」，即鼎器之別喻也。

《張紫陽》曰:

> 送歸土釜牢封固。

夫還神攝炁，妙在虛無。虛無者，乃真先天神炁之相也。神無思慮，炁無媱姤。必先有歸依。神依炁，炁依神。神炁相依而又依中下之外鼎，方成勝定。

勝定者，最上乘至虛至無之大定也。古云「心息相依，久成勝定」。此鼎器之辨不可忽也。

《火候經》第四，《沖虛子集說》火候經，諸篇皆論此。獨名曰「經」者，皆古高真上聖傳於永劫真常不易之經語也。

曰「天仙是本性元神」。仙由修命而證性。故初關是修命，中關是證性。不得金丹不能復至性地而為證。金丹是真陽元炁，不得火候不能採取烹煉而為丹。故曰全憑火候成功。

吉王太和重問火候。沖虛子集聖真諸言而為此經。意曰:古仙聖真，皆不傳火。雖有火記六百篇，篇相似。採《真鉛玉皇心印經》曰:「三品一理，妙不可聽」。觀此言，雖曰不傳，似亦傳之矣。雖曰傳之，又似不傳矣。

我每亦遵之，不敢傳火。及見在世人，人惑於妖妄媱，個個不知仙道正門，乃懼未來聖真無所趨向。故又不敢不言。言之簡而人亦不徹悟，猶之夫舊事也。

言之詳，又嫌於違天誡。因世人於古云「火有候有作」，為此言。若先人心便責彼言「無候無作為者」為非。於古云「火無候無作為」此言，若先入人心便責言「有候有為者」為非。

竟不知當有當無，候有當無。我亦當有當無。

所以紫陽真人嘆云:

> 始於有作無人見，及至無為眾始知。但信無為為要妙，孰知有作是根基。

昔禪宗人亦云:

> 你有一個拄杖子，我與你一個拄杖子。你無一個拄杖子，我奪卻你一個拄杖子。

即此說也。我故全集眾仙真秘訣，而次第之說破。逐節當有當無，直指世之愚迷。遇師時當以此為參究。

昔我李祖虛庵真人云:

> 饒得真陽決志行，若無真火道難成。周天煉法須仙授。世人說者有誰真？

此言仙道必要仙傳而後可修成。仙，俗諺云「要知山下路，須問去來人」。若世人所傳者，只是世