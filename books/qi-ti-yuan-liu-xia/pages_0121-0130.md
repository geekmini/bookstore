```markdown
足而漸趨於死真人修煉先以神助炁煉得炁純陽而可定後以可定之炁而助神神炁俱定炁至
無而神至純陽獨定獨覺即謂炁之化神可也
煉作純陽之神則有大周天之火候在焉
仙家稱爲懷胎爲胎息言如在胎時自有息而至無息佛謂之四禪定華嚴經云初禪念住二禪息
住三禪脈住四禪滅盡定是也
當是時也火自有火而至於無火藥自有藥而至於無藥自純陽炁之無漏以
成純陽神之無漏而一神寂照則仙道從此實得矣皆藥之二生之真兩採之
真兩煉之真以所證者辨藥者爲仙家之至要秘密天機學者可不知辨哉然
古人但言藥物而不言辦法不言用法又不言採時採法一藥之虛名在於耳
目之外故後人無以認真我且喻言之如一草一木之爲藥
佛有藥草之喻者
有生苗之時有華實之時自一根而漸至成用者如此真陽之藥自微至著採
而用爲修煉者亦如此

天仙正理直論增注 三三三

即初九潛龍勿用及九二見龍利用之說
我所以直言此論者正以申明古人所謂藥生有時令人人知辨而知用也世
人見此論而信不及者則將何處得真陽將指何者爲真藥物哉吾願直與同
志者共究之慎毋信邪說媱精不真之藥物爲誤也
鼎器直論第三
沖虛子曰修仙與煉金丹之理同聖聖真真無不借金丹以喻明夫仙道仙道
以神炁二者而歸復於丹田之中以成真金丹以鉛汞二者而烹煉於爐鼎之
內以成寶故神炁有鉛汞之喻而丹田有鼎器之喻也是鼎器也古聖真本爲
煉精煉炁煉神所歸依本根之地而言也世之愚人遂專於煉鉛煉汞而墮壞
其萬劫不可得之人身
愚人不知身中先煉者爲外丹服食執鼎器之說只信煉鉛汞金石外藥爲服食不死至失人身而
不能救此鼎器之說誤人亦甚矣
妖人媱賊遂妄指女人爲鼎指媱姤爲煉藥取男媱精女媱水敗血爲服食誑

炁體源流 三三四

人自誑補身接命
游方之士及一切居家愚人以女人爲鼎器以媱姤爲煉接命之藥取男泄之媱精陰戶出之媱水
經後之敗血從廣胎息書之說皆服食之爲接命不死夫世法中猶慎於媱姤媱姤傷多者有房勞
之病而死隨之矣正損身喪命之事反誣曰補身接命且食有形之物同飲食人脾肚出二便即令
媱精媱水食之亦人脾肚出二便飲食不能無死精與水亦不能無死假使食精與水可無死食尿
屎爲自己所出者亦可無死乎故鍾離云若教異物堪輕舉細酒羊羔亦上升是也此皆由鼎器之
說不悟者
而誤棄其性命本自有之真宗
性即元神命即元炁是我生身本來之所自有者神外馳爲媱想炁外馳行媱事皆所以速死者真
人以神馭炁同歸於炁穴根本處禁之令久住於中而不可出以此禁固之義亦曰鼎器
盡由鼎器之說誤之也一鼎器之名而迷者與悟判塗敢不明辨而救之哉夫
是鼎器也爲仙機首尾歸復變化之至要者也
首尾者煉精化炁煉炁化神也既用火候爲烹煉必有鼎器爲封固既以神炁歸於丹田之根則丹

天仙正理直論增注 三三五

田便是鼎器方有妙用
若無此爲歸復之所而持疑無定向則神何以凝精炁歸穴耶然鼎器猶是古
來一名目也
凡有一虛名者必有一實義故世尊所說欲明佛法每借權顯實仙家每有言皆欲顯實故真仙真
喻者固多而邪說混人邪喻者更甚
不知身中所本有者有乾坤爐鼎之喻也
乾爲上田亦天在上坤爲下田亦地在下故中和集所說亦有天地爲爐鼎者曰鼎鼎原無鼎者
亦有內鼎外鼎之稱者
有稱金鼎銀鼎者有稱鉛鼎汞鼎者水火鼎硃砂鼎者
言外鼎者指丹田之形言也
佛喻曰法界修行佛法之界也
言內鼎者指丹田中之炁言也
佛喻曰華藏曰寂光國土

炁體源流 三三六

以形言者言煉形爲煉精化炁之用故古云前對臍輪後對腎中間有個真金
鼎者是也
以炁言者言煉炁爲煉炁化神之用故古云先取白金爲鼎器
仙道神馭炁之必歸於此安止於此禁之不令外動故鼎器關煉鉛汞者似之
此旌陽真君之說也古以黑鉛喻腎中發生真炁取之而喻曰取白金有此白金之元炁是得長
生超劫運之本方安得元神住亦以長生超劫運故曰先取爲鼎器以還神也
又曰分明內鼎是黃金
白金內有戊土之黃色故亦稱曰黃金以上喻同
言白言黃皆言所還之炁是也茲再擴而論之無不可喻鼎器者當其始也
即初關煉精化炁時
慾還先天真炁惟神可得則以元神領炁并歸向於下丹田而後天呼吸皆隨
神以復真炁即借言神名內鼎者也可若無是神則不能攝是炁而所止之下
田爲外鼎者又炁所藏之本位即所謂有個真金鼎之處

天仙正理直論增注 三三七

此言丹田既爲外鼎則神亦可爲內鼎也
必凝神人此炁穴而神返身中炁自迴
真炁陽精發生時必馳於外者故欲其返迴神知炁之在外則神亦馳在外亦欲返迴者當其炁之
在外而神亦隨之在外及神返身中炁亦隨之返于身中故曰神返身中炁自迴也
炁所以歸根者由此也及其既也欲養胎而伏至靈元神
即中關煉炁化神時
惟炁斯可
人生在世間惟是炁載神修仙出世間亦用炁載神
則以先天元炁相定於中田
參同契云太陽流珠常欲去人忽得金華轉而相因又佛家六祖盧能云心是地性是王王居心地
上性在王在性去王無之說皆是
似爲關鎖而神即能久伏久定於中
太上云轉神入定

炁體源流 三三八

即如前言炁名內鼎者也可若無是炁
則不能留是神
神無所依着則出入無時馳爲視聽言動之妄若依炁爲念則無向外妄念矣
而所守之中田爲外鼎者又神所居之本位故神即靜定而寂照者如此也
初煉精化炁固以神爲炁之歸依及煉炁化神又以炁爲神之歸依神炁互相依而相守緊緊不得
相離真可喻鼎器之嚴密一般
盡皆顛倒立名以闡明此道耳故呂仙翁又曰真爐鼎真囊籥知之真者而後
用之真用之真者而後證果得其真豈有還丹鼎器之所當明者而可不實究
之耶
此又結言自身有還丹鼎器之當究
又豈有取諸身外而可別求爲鼎器者耶
此又結言泥土金鐵鼎器及女人假稱爲鼎器者俱不可信信之則必誤喪性命

天仙正理直論增注 三三九

昔有言總在炁聖性靈而得者斯言亦得之矣
白玉蟾云只將戊己作丹爐煉得紅丸作玉酥蓋戊爲腎中氣名白金者曰戊己即心中之本性曰
己戊己原屬土故曰土釜即鼎器之別喻也張紫陽曰送歸土釜牢封固是也
夫還神攝炁妙在虛無
虛無者乃真先天神炁之相也神無思慮炁無媱姤
必先有歸依
神依炁炁依神神炁相依而又依中下之外鼎
方成勝定
勝定者最上乘至虛至無之大定也古云心息相依久成勝定
此鼎器之辨不可忽也
火候經第四
沖虛子集說火候經
諸篇皆論此獨名曰經者皆古高真上聖傳於永劫真常不易之經語也

炁體源流 三三〇

曰天仙是本性元神
仙由修命而證性故初關是修命中關是證性
不得金丹不能復至性地而爲證金丹是真陽元炁不得火候不能採取烹煉
而爲丹故曰全憑火候成功
吉王太和重問火候沖虛子集聖真諸言而爲此經意曰古仙聖真皆不傳火雖有火記六百篇
篇相似採真鉛玉皇心印經曰三品一理妙不可聽觀此言雖曰不傳似亦傳之矣雖曰傳之又似
不傳矣我每亦遵之不敢傳火及見見在世人人惑於妖妄邪媱個個不知仙道正門乃懼未來聖
真無所趨向故又不敢不言言之簡而人亦不徹悟猶之夫舊事也言之詳又嫌於違天誡因世人
于古云火有候有作爲此言若先人心便責彼言無候無作爲者爲非于古云火無候無作爲此言
若先人心便責言有候有爲者爲非竟不知當有候有爲我亦當有當無候無爲我亦當無所以我
陽真人嘆云始於有作無人見及至無爲衆始知但信無爲爲要妙孰知有作是根基昔禪宗人亦
云你有一個拄杖子我與你一個拄杖子你無一個拄杖子我奪却你一個拄杖子即此說也我故
全集衆仙真秘訣而次第之說破逐節當有當無直指世之愚迷遇師時當以此爲參究

天仙正理直論增注 三三一

昔我李祖虛庵真人云饒得真陽決志行若無真火道難成周天煉法須仙授
世人說者有誰真
此言仙道必要仙傳而後可修成仙俗諺云要知山下路須問去來人若世人所傳者只是世法甚
非仙道古仙云若教愚輩皆知道天下神仙似水流彼自己尚無學處將何以教人前七句是必用
真火候之斷此四句是必用真火候引證之案以斷案破其題
且謂上古聖真不立文字恐人徒見而信受不及
今世人亦不信書以書正不作巧言故不足取信於人唯邪人能造巧言故能取信於人
中古聖人借名火候而略言之而世又不解知及見薛道光言聖人不傳火遂
委於不參究雖有略言者亦不用競取信於妖人之口而已我故曰火候誰云
不可傳
既不可傳何故有火記六百篇
隨機默運人玄玄達觀往昔千千聖呼吸分明了却仙
此直言說出火候只是呼吸二字

炁體源流 三三二

```