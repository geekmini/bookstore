```markdown
坐中者在圜中坐時也見者心不定於神室而外馳偶有此一見也若心在定則亦何以見此

復從地涌出立於前見其神通變化而認爲身外身

誤信常人之言曰神仙出了陽神便身外有身然本性與虛空同體本無形身若起一念要顯有身

便能有身不可以見外爲我身

不識爲身外之天魔

吉王太和問彼既不識今老師及昔二真人是何法識得沖虛子曰我本性在定得到定力足而後

有可出定之景到由我自性升遷於天門念起而出猶是虛空無體乃六通爲用無所障礙若非我

念所出而有見者便是外來之天魔邪魔若出神之景未到則神通未足不能變化雖欲顯身而不

能有身豈可以無我念之身而認爲我哉神通足者世尊謂之四神是

即爲魔所誘動出圜而遠叩邱祖祖曰見者不可認

不宜出而妄出雖有妄見斬退猶恐不速何敢認爲我不宜出者未成定之先求其人定而不可得

又何敢妄出而終於不人不成耶此所以不可認也

乃不知信

天仙正理直論增注 三七三

由於無仙師真傳故不能以信法語

又謁郝祖

郝與邱本同師度則同道同知識矣既不信邱何必見郝

祖曰邱哥說者便是惜乎猶不知信不復更居圜中而廢前功矣此亦己未煉

純之證也昔邱祖坐於崖下崖石墜壓折肋知是天魔祖不爲之動如是當過

五番不動一念直證陽神出現見山河大地如在掌中

昔世尊坐於菩提樹下魔王波旬領百萬魔衆以兵戈恐佛而不動以魔女媱事誘佛而不動坐至

金剛牢固自言我終不起離於此座昔費長房師事壺公隨壺公入山修道壺公以朽索懸大石於

座之上又令巨蛇嚙索將斷而費全不驚不動者皆是

此得煉己性定之顯案也并書以勵同志

築基直論第六

沖虛子曰修仙而始曰築基築者漸漸積累增益之義基者修煉陽神之本根

安神定息之處所也基必先築者蓋謂陽神即元神之所成就純全而顯靈者

炁體源流 三七四

常依精炁而爲用

神原屬陰精炁原屬陽依真陽精炁則爲陽神成就純陽不依精炁則不能成陽神止爲陰神而已

精炁旺則神亦旺而法力大精氣耗則神亦耗而弱此理之所以如是也欲得

元神長住而長靈覺亦必精炁長住而長爲有基也自基未築之先元神逐境

外馳

如見色境在外則必起婬念

則元炁散元精敗基愈壞矣所以不足爲基且精之逐於交感年深歲久戀戀

愛根一旦欲令不漏而且還炁得乎此無基也炁之散於呼吸息出息入勤勤

無已一旦欲令長定而且化神得乎此無基也神之擾於思慮時遞刻遷茫茫

接物一旦欲令長定而且還虛得乎此無基也

此三段是申明上文基已壞者而不足以爲基之說

古人皆言以精煉精以炁煉炁以神煉神者正欲爲此用也是以必用精炁神

三寶合煉精補其精炁補其炁神補其神築而成基唯能合一則成基不能合

天仙正理直論增注 三七五

一則精炁神不能長旺而基即不可成及基築成精則固矣炁則還矣永爲堅

固不壞之基而長生不死

玄綱論云道能自無而生有豈不能使有同於無乎有同於無則有不滅矣

證人仙之果矣

爲出欲界升色界之基者以此爲十月神定之基者以此爲九十月不昏睡者

有此基也十月不飲食不寒暑者有此基也十月神不外馳而得人大定者有

此基也所以煉氣而氣即定歷百千萬億劫而絕無呼吸一息煉神而神即虛

歷百千萬億劫而不昏迷一睡亦不散亂一馳與天地同其壽量者基此與聖

真齊其神通靈應者基此此所謂陽神之有基者基成由於陽精無漏而名漏

盡通不然無基者即無漏盡通矣雖證人神通不過陰靈之性五通之果

五通者是陰神之神通也若陽神則有六通多漏盡通也六通者天眼通天耳通神境通宿命通他

心通漏盡通此一通爲陽神之所多餘五通陰神同

宅舍難固

炁體源流 三七六

陽精無漏則身長生不死爲金剛堅固宅舍可永劫不壞若有漏之軀有必死之道身不堅固也

不免於死此而生於彼若有秘授躲橫生而擇堅形者猶且易姓改名虛負今

生矣陰神何益哉陽神之基可不亟築之哉可不急究之哉世有以媱姤敗基

者反誑人曰採補築基斯騙愚夫共爲媱樂一遇媱媾而精無不損者炁無不

耗者神無不蕩者基愈滅矣直誤至於死而後知彼媱邪術假之悖正道可不

戒之哉

此篇正文重重自相申解已詳不必再生註意

煉藥直論第七

沖虛子曰仙道以精炁神三元爲正藥

元精元炁元神曰三元皆先天也

以煉三合一喻名煉藥

昔谷神子云道以至神爲本以至精爲藥以衝和爲用以無爲爲治長生久視之道成矣若不如此

即非金液大還丹之法

天仙正理直論增注 三七七

其理最精微其法最秘密昔鍾離曾十試於呂祖邱祖受百難於重陽我伍子

切問二十載於曹還陽

逢師於萬歷癸巳年三月受全道於壬子年三月間以癸壬計之二十年也我當初每自恨福力之

薄不蒙師一速度今而後始知侍教久者人道精不然何以能高出萬世耶予又按白玉蟾云十年

侍真馭白又云說刀圭於癸酉七月之夕盡吐露於乙亥春雨之天又當知天機非邂逅可談

方纔有得是以世之茫然學道者及偶然漫談者皆不知何者是真藥而何法

爲真煉徒然空說向自己身心中而求實不知有至靜之真時真機也夫至靜

之真時者是此身心靜極即所喻亥之末子之初也陰靜極必有陽動

靜屬陰動屬陽極則陰靜陰極則陽動

則炁固有循環真機自然復動此正先天無形之元炁將動而爲先天無形之元

精時也即此先天無形之精便名藥物既有藥炁生機必有先天得藥之覺

即時至神知之說亦即我神炁同動之說也

即以覺靈爲煉藥之主以衝和爲煉藥之用

炁體源流 三七八

覺靈者妙覺靈心也衝和者烹煉薰蒸之和氣也此正三家之初相見也亦三華之所聚者

則用起火之候以採之

因有藥生而起火即活用子時起火曰活子時藥生與火生同時故以火之活子時而稱藥亦曰活

子時達摩云二候採牟尼言採藥用二候也四候別神功言沐浴用四候也同此

須辨藥之老嫩採之嫩則炁微而不靈不結丹也

人人都說藥生要辨老嫩若嫩則炁微配合之則無半斤八兩之炁何以成一斤故不靈

採之老則氣散而不靈亦不結丹也

老者只是過於當採之時當採而未採則氣以久而虛散皆由心生怠惰而至此氣既散則力亦微

配合不均不能成丹故亦曰不靈

得藥之真

不老不嫩如九二利見者曰藥真非初九之勿用亦非上九之有悔

既採歸爐則用行火之候以煉之

行小周天之火也

天仙正理直論增注 三七九

藥未歸爐而先行火

昔呂真人戒之云無藥而先行胎息強留在腹或積冷氣而成病顧與弢庠友問既知採藥何故又

不歸爐衝曰傳正道知真採故可必得歸爐又要行火合於候之妙方得藥歸爐若火生早了是名

火小不及不名沖和沖和者和而沖也古人有喻者曰如浴之方起而暖氣融融然火既小而不及

邱真人已言曰則金精不飛是也焉能得藥歸爐悟道真修者必先從我此答精思之則知直至末

後皆是如此

藥竟外耗而非爲我有

藥尚未入鼎中而妄行火即所謂鼎內若無真種子猶將水火煮空鐺之說

不成大藥藥已歸爐而未即行火則真炁斷而不續亦不成大藥

藥在外由火以採之而歸爐亦由火烹煉之方在爐中成變化已得藥歸爐火斷而不行則真炁亦

斷而不住及再行火雖周一天終與前不續藥亦不續如何能成大藥即參同契注所云外火雖動

而行內符不應則天魂地魄不相交接是也

若肫肫然加意於火則偏著執於火而藥消耗

炁體源流 三八〇

若悠悠然不知有火則迷散

執着用心於火則着有相而急躁近於外道之存想有爲非自然之天機妙用

行火之時若心不誠則不靈或昏迷十二之時或迷失刻漏之數或忘沐浴之候或不知以何數周

於天或周已而猶不止皆是

失於火而藥亦消

火不能留藥焉得不消即神不留炁之喻

皆不成大藥

以上皆言孤陰寡陽偏有偏無之危險也

若火間斷而工不常雖藥將成而復壞

火所以煉藥古云火藥一處居行火之法愈久而愈密愈密而愈精斯則必成大藥必得服食或有

時神逐見聞婬念馳於外而着魔則神離火火離藥工不常矣藥如何得成雖將成猶有退散之危

險

若久執行火而不知止足雖藥已成而亦壞

天仙正理直論增注 三八一

火足矣即成大藥因藥成而言足也藥既成則不必用火安得不止藥已成者成之而生爲服食之

大藥於此即採而藥不復壞爲後天有形之精不止火不採則大藥必隨生機而將妄行欲歸之聖

路無奈不止火不採而無由以受欲歸之凡路竟趨爲後天有形之精不難矣後聖當知此爲至要

至秘所當防之危險也

皆不得服食

必火足而藥始成藥已成而必知止候方有大藥可採方可服食不然必不得藥成服食

後世聖真修此必使神氣相均相合火藥適宜以呼吸之氣

即火也

乘真炁爲動靜

即藥也

以真炁之動靜定真息之根基

真炁歸靜於根則真息亦定於根二炁合一於根以爲胎神之基也

則火藥既不着於一偏又無強執縱失之患如此而煉方得小周天之妙理方

炁體源流 三八二

```