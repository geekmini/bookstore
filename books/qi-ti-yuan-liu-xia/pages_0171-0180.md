# 天仙正理直論增注

---

## 築基直論第六

冲虛子曰修仙而始曰築基築者漸漸積累增益之義基者修煉陽神之本根安神定息之處所也基必先築者蓋謂陽神即元神之所成就純全而顯靈者。

> 常依精炁而為用。神原屬陰精炁原屬陽依真陽精炁則為陽神成就純陽不依精炁則不能成陽神止為陰神而已。精炁旺則神亦旺而法力大精氣耗則神亦耗而弱此理之所以如是也。

欲得元神長住而長靈覺亦必精炁長住而長為有基也。自基未築之先元神逐境外馳:

- 如見色境在外則必起婬念,則元炁散元精敗基愈壞矣。
- 所以不足為基且精之逐於交感年深歲久戀戀愛根一旦欲令不漏而且還炁得乎此無基也。
- 炁之散於呼吸息出息入勤勤無已一旦欲令長定而且化神得乎此無基也。
- 神之擾於思慮時遞刻遷茫茫接物一旦欲令長定而且還虛得乎此無基也。

古人皆言以精煉精以炁煉炁以神煉神者正欲為此用也是以必用精炁神三寶合煉精補其精炁補其炁神補其神築而成基。唯能合一則成基不能合一則精炁神不能長旺而基即不可成及基築成精則固矣炁則還矣永為堅固不壞之基而長生不死。

> 玄綱論云道能自無而生有豈不能使有同於無乎有同於無則有不滅矣,證人仙之果矣。

為出欲界升色界之基者以此為十月神定之基者以此為九十月不昏睡者有此基也。十月不飲食不寒暑者有此基也。十月神不外馳而得人大定者有此基也。所以煉氣而氣即定歷百千萬億劫而絕無呼吸一息,煉神而神即虛歷百千萬億劫而不昏迷一睡亦不散亂一馳,與天地同其壽量者基此。

> 與聖真齊其神通靈應者基此,此所謂陽神之有基者基成由於陽精無漏而名漏盡通,不然無基者即無漏盡通矣。

雖證人神通不過陰靈之性五通之果,若陽神則有六通多漏盡通也。

> 六通者:天眼通天耳通神境通宿命通他心通漏盡通,此一通為陽神之所多餘五通陰神同。

陽精無漏則身長生不死為金剛堅固宅舍可永劫不壞,若有漏之軀有必死之道身不堅固也。

> 不免於死此而生於彼,若有秘授躲橫生而擇堅形者猶且易姓改名虛負今生矣。

陰神何益哉!陽神之基可不亟築之哉?可不急究之哉?

> 世有以媱姤敗基者反誑人曰採補築基斯騙愚夫共為媱樂,一遇媱媾而精無不損者炁無不耗者神無不蕩者基愈滅矣。

直誤至於死而後知彼媱邪術假之悖正道可不戒之哉?

## 煉藥直論第七

冲虛子曰仙道以精炁神三元為正藥,元精元炁元神曰三元皆先天也。以煉三合一喻名煉藥。

昔谷神子云:

> 道以至神為本,以至精為藥,以衝和為用,以無為為治,長生久視之道成矣。若不如此即非金液大還丹之法。

其理最精微其法最秘密。昔鍾離曾十試於呂祖,邱祖受百難於重陽,我伍子切問二十載於曹還陽,逢師於萬歷癸巳年三月受全道於壬子年三月間,以癸壬計之二十年也。

> 我當初每自恨福力之薄不蒙師一速度,今而後始知侍教久者人道精不然何以能高出萬世耶。

> 又按白玉蟾云:十年侍真馭白,又云:說刀圭於癸酉七月之夕,盡吐露於乙亥春雨之天。又當知天機非邂逅可談。

方纔有得是以世之茫然學道者及偶然漫談者,皆不知何者是真藥而何法為真煉。徒然空說向自己身心中而求實,不知有至靜之真時真機也。

> 夫至靜之真時者,是此身心靜極即所喻亥之末子之初也。

陰靜極必有陽動,靜屬陰動屬陽極則陰靜陰極則陽動,則炁固有循環真機自然復動。

此正先天無形之元炁將動而為先天無形之元精時也,即此先天無形之精便名藥物。既有藥炁生機必有先天得藥之覺,即時至神知之說亦即我神炁同動之說也。

> 即以覺靈為煉藥之主,以衝和為煉藥之用。

覺靈者妙覺靈心也,衝和者烹煉薰蒸之和氣也。此正三家之初相見,亦三華之所聚者。

> 則用起火之候以採之,因有藥生而起火,即活用子時起火曰活子時。藥生與火生同時,故以火之活子時而稱藥亦曰活子時。

達摩云:二候採,牟尼言採藥用二候也。四候別神功,言沐浴用四候也,同此。

須辨藥之老嫩:

- 採之嫩則炁微而不靈,不結丹也。
- 採之老則氣散而不靈,亦不結丹也。

> 不老不嫩如九二利見者,曰藥真非初九之勿用亦非上九之有悔。

既採歸爐則用行火之候以煉之,行小周天之火也。

> 藥未歸爐而先行火,昔呂真人戒之云:無藥而先行火,即知真採故可必得歸爐。又要行火合於候之妙,方得藥歸爐。若火生早了,是名不歸爐。

衝曰:傳正道知真採故可必得歸爐,又要行火合於候之妙方得藥歸爐。若火生早了,是名火小不及不名沖和,沖和者和而沖也。

> 古人有喻者曰:如浴之方起而暖氣融融然,火既小而不及,邱真人已言曰:則金精不飛,是也。焉能得藥歸爐,悟道真修者必先從我此答精思之則知,直至末後皆是如此。

藥竟外耗而非為我有:

> 藥尚未入鼎中而妄行火,即所謂鼎內若無真種子,猶將水火煮空鍋之說,不成大藥。藥已歸爐而未即行火,則真炁斷而不續,亦不成大藥。

藥在外由火以採之而歸爐,亦由火烹煉之方在爐中成變化。已得藥歸爐,火斷而不行,則真炁亦斷而不住。及再行火雖周一天,終與前不續,藥亦不續,如何能成大藥?

> 即參同契注所云:外火雖動而行內符不應,則天魂地魄不相交接是也。

若肫肫然加意於火,則偏著執於火而藥消耗。

> 若悠悠然不知有火,則迷散。行火之時若心不誠,則不靈或昏迷十二之時,或迷失刻漏之數,或忘沐浴之候,或不知以何數周於天,或周已而猶不止,皆是失於火而藥亦消,皆不成大藥。

若火間斷而工不常,雖藥將成而復壞。

> 火所以煉藥,古云:火藥一處居,行火之法愈久而愈密,愈密而愈精,斯則必成大藥。必得服食,或有時神逐見聞婬念馳於外而着魔,則神離火,火離藥工不常矣,藥如何得成?雖將成猶有退散之危險。

若久執行火而不知止足,雖藥已成而亦壞。

> 火足矣,即成大藥。因藥成而言足也。藥既成則不必用火,安得不止?藥已成者,成之而生為服食之大藥。於此即採而藥不復壞,為後天有形之精。不止火不採,則大藥必隨生機而將妄行欲歸之聖路,無奈不止火不採而無由以受欲歸之凡路,竟趨為後天有形之精不難矣。後聖當知此為至要至秘所當防之危險也。

皆不得服食,必火足而藥始成。藥已成而必知止候,方有大藥可採,方可服食。不然,必不得藥成服食。

後世聖真修此,必使神氣相均相合,火藥適宜,以呼吸之氣即火也,乘真炁為動靜即藥也,以真炁之動靜定真息之根基。

> 真炁歸靜於根,則真息亦定於根。二炁合一於根,以為胎神之基也。

則火藥既不着於一偏,又無強執縱失之患,如此而煉,方得小周天之妙理方。