# 天仙正理直論增注

## 築基直論第六

### 冲虛子曰

修仙而始曰築基。築者漸漸積累增益之義。基者修煉陽神之本根，安神定息之處所也。基必先築者，蓋謂陽神即元神之所成就純全而顯靈者。

### 炁體源流

神原屬陰，精炁原屬陽。依真陽精炁則爲陽神成就純陽，不依精炁則不能成陽神止爲陰神而已。精炁旺則神亦旺而法力大，精氣耗則神亦耗而弱。此理之所以如是也。

欲得元神長住而長靈覺，亦必精炁長住而長。爲有基也。自基未築之先，元神逐境外馳。如見色境在外則必起婬念，則元炁散，元精敗，基愈壞矣。所以不足爲基。

且精之逐於交感，年深歲久，戀戀愛根一旦欲令不漏而且還炁，得乎此無基也。炁之散於呼吸息出息入，勤勤無已，一旦欲令長定而且化神，得乎此無基也。神之擾於思慮時遞刻遷，茫茫接物，一旦欲令長定而且還虛，得乎此無基也。

此三段是申明上文基已壞者而不足以爲基之說。

古人皆言以精煉精、以炁煉炁、以神煉神者，正欲爲此用也。是以必用精、炁、神三寶合煉。精補其精，炁補其炁，神補其神。築而成基，唯能合一則成基，不能合一則精、炁、神不能長旺而基即不可成。及基築成，精則固矣，炁則還矣，永爲堅固不壞之基而長生不死。

玄綱論云：「道能自無而生有，豈不能使有同於無乎？有同於無則有不滅矣。」證人仙之果矣。

爲出欲界升色界之基者，以此爲十月神定之基者。以此爲九十月不昏睡者有此基也。十月不飲食不寒暑者有此基也。十月神不外馳而得人大定者有此基也。所以煉氣而氣即定，歷百千萬億劫而絕無呼吸一息。煉神而神即虛，歷百千萬億劫而不昏迷一睡亦不散亂一馳，與天地同其壽量者，基此。與聖真齊其神通靈應者，基此。此所謂陽神之有基者，基成由於陽精無漏而名漏盡通。不然，無基者即無漏盡通矣。雖證人神通，不過陰靈之性五通之果。

五通者是陰神之神通也。若陽神則有六通，多漏盡通也。六通者：天眼通、天耳通、神境通、宿命通、他心通、漏盡通。此一通為陽神之所多餘，五通陰神同。

炁體源流

### 宅舍難固

陽精無漏則身長生不死，爲金剛堅固宅舍可永劫不壞。若有漏之軀，有必死之道，身不堅固也。不免於死此而生於彼。若有秘授躲橫生而擇堅形者，猶且易姓改名，虛負今生矣。陰神何益哉？陽神之基可不亟築之哉？可不急究之哉？

世有以媱姤敗基者，反誑人曰採補築基斯騙愚夫。共爲媱樂，一遇媱媾而精無不損者、炁無不耗者、神無不蕩者，基愈滅矣。直誤至於死而後知彼媱邪術假之悖正道，可不戒之哉？

此篇正文重重自相申解已詳，不必再生註意。

## 煉藥直論第七

### 冲虛子曰

仙道以精、炁、神三元為正藥。

元精、元炁、元神曰三元，皆先天也。以煉三合一喻名煉藥。

昔谷神子云：「道以至神為本，以至精為藥，以衝和為用，以無為為治，長生久視之道成矣。」若不如此，即非金液大還丹之法。

其理最精微，其法最秘密。

昔鍾離曾十試於呂祖，邱祖受百難於重陽。我伍子切問二十載於曹還陽，逢師於萬歷癸巳年三月，受全道於壬子年三月間。以癸壬計之，二十年也。我當初每自恨福力之薄，不蒙師一速度。今而後始知，侍教久者人道精不然，何以能高出萬世耶？

予又按白玉蟾云：「十年侍真」，馭白又云：「說刀圭於癸酉七月之夕，盡吐露於乙亥春雨之天」。又當知天機非邂逅可談。

炁體源流

方纔有得，是以世之茫然學道者及偶然漫談者，皆不知何者是真藥，而何法為真煉。徒然空說，向自己身心中而求實，不知有至靜之真時真機也。

夫至靜之真時者，是此身心靜極，即所喻亥之末子之初也。陰靜極必有陽動，靜屬陰，動屬陽。極則陰靜，極則陽動。則炁固有循環，真機自然復動。

此正先天無形之元炁將動而為先天無形之元精時也。即此先天無形之精，便名藥物。既有藥炁生機，必有先天得藥之覺，即時至神知之說亦即我神炁同動之說也。

即以覺靈為煉藥之主，以衝和為煉藥之用。

覺靈者妙覺靈心也，衝和者烹煉薰蒸之和氣也。此正三家之初相見，亦三華之所聚者。

則用起火之候以採之。因有藥生而起火，即活用子時起火曰活子時。藥生與火生同時，故以火之活子時而稱藥，亦曰活子時。

天仙正理直論增注

達摩云：「二候採」。牟尼言：「採藥用二候」。四候別神功言：「沐浴用四候」。同此。

須辨藥之老嫩。採之嫩則炁微而不靈，不結丹也。

人人都說藥生要辨老嫩。若嫩則炁微，配合之則無半斤八兩之炁，何以成一斤？故不靈。

採之老則氣散而不靈，亦不結丹也。老者只是過於當採之時，當採而未採則氣以久而虛散。皆由心生怠惰而至此。氣既散則力亦微，配合不均，不能成丹。故亦曰不靈。

得藥之真，不老不嫩如九二。利見者曰：「藥真」。非初九之「勿用」，亦非上九之「有悔」。

既採歸爐則用行火之候以煉之。行小周天之火也。

藥未歸爐而先行火，昔呂真人戒之云：「無藥而先行胎息強留在腹，或積冷氣而成病」。

顧與弢庠友問：「既知採藥，何故又不歸爐？」

炁體源流

衝曰：「傳正道知真採，故可必得歸爐。又要行火合於候之妙方得藥歸爐。若火生早了，是名火小不及，不名沖和。沖和者和沖也。」

古人有喻者曰：「如浴之方起而暖氣融融然。」火既小而不及，邱真人已言曰：「則金精不飛，是也。焉能得藥歸爐？」悟道真修者必先從我此答精思之，則知直至末後皆是如此。

藥竟外耗而非為我有。藥尚未入鼎中而妄行火，即所謂「鼎內若無真種子，猶將水火煮空鐺之說」。不成大藥。

藥已歸爐而未即行火，則真炁斷而不續，亦不成大藥。藥在外由火以採之而歸爐，亦由火烹煉之。方在爐中成變化，已得藥歸爐。火斷而不行，則真炁亦斷而不住。及再行火，雖周一天，終與前不續，藥亦不續。如何能成大藥？即參同契注所云：「外火雖動而行內符不應，則天魂地魄不相交接」是也。

若肫肫然加意於火，則偏著執於火而藥消耗。

天仙正理直論增注

執著用心於火，則著有相而急躁，近於外道之存想有為，非自然之天機妙用。

若悠悠然不知有火，則迷散。行火之時，若心不誠則不靈；或昏迷十二之時，或迷失刻漏之數；或忘沐浴之候，或不知以何數周於天；或周已而猶不止，皆是。失於火而藥亦消，以上皆言孤陰寡陽、偏有偏無之危險也。

若火間斷而工不常，雖藥將成而復壞。火所以煉藥，古云：「火藥一處居」。行火之法愈久而愈密，愈密而愈精，斯則必成大藥。必得服食。或有時神逐見聞，婬念馳於外而着魔，則神離火，火離藥，工不常矣。藥如何得成？雖將成，猶有退散之危險。

若久執行火而不知止足，雖藥已成而亦壞。火足矣，即成大藥。因藥成而言足也。藥既成則不必用火。安得不止？藥已成者，成之而生為服食之大藥。於此即採而藥不復壞。為後天有形之精，不止火不採則大藥必隨生機而將妄行欲歸之聖路，無奈不止。火不採而無由以受欲歸之凡路，竟趨為後天有形之精不難矣。

後聖當知此為至要至秘所當防之危險也。

皆不得服食。必火足而藥始成，藥已成而必知止候，方有大藥可採，方可服食。不然，必不得藥成服食。

後世聖真修此，必使神氣相均相合，火藥適宜以呼吸之氣，即火也。乘真炁為動靜，即藥也。以真炁之動靜定真息之根基。真炁歸靜於根，則真息亦定於根。二炁合一於根以為胎神之基也。則火藥既不著於一偏，又無強執縱失之患。如此而煉，方得小周天之妙理方。

炁體源流