```markdown
乾天在上自下而上機似於吸人故曰闔曰升亦似古之言進升於乾本為採取之旨坤地在下自
上而下機似於呼出故曰闢曰降亦似古之言退降於坤本為烹煉之旨然現在之烹煉又為未來
採取之先機此道隱齋特言之密旨也

周南餘庠友初至道隱齋問曰何為進退沖虛子言進退者亦虛喻耳其實不見有似進退何也古
云子巳六陽時進陽火三十六午亥六陰時退陰符二十四此言陽時所行則曰陽火陰時所復則
曰陰符皆言火也以九陽六陰多少之數言進退亦一定之數也故不似進退非漸加漸減之為進
退而亦非外進內多退少為進退我故曰不似進退而虛喻進退也又按古云陰符者暗合也其周
天中暗合者亦有只曰沐浴之不行火候而暗合於有火候者但不在六陰時而俱可言暗合後世
人執進退二字要說進妄以自外而進於內自少而進於多又要退妄以有而退於無如王道所謂
戌滅亥休之說吾故曰皆說得不似此說只以升為進降為退謂候中只有升降必要似子進陽火
午退陰符從此喻說而已

修煉先天之精合為一炁以復先天者也

真陽曰此一段即言小周天所當用之機火候所不傳之秘在是修煉金丹之士只要闔闢明得透

天仙正理直論增注 三一三

徹則金液可還而為丹若闔闢不明則藥不能生而亦不能採取烹煉大藥無成枉費言修

世人乃不知先天為至清至靜之稱所以變而為後天有形之呼吸者此先天
也動而為先天無形之精者亦此先天也化而為後天有形之精者亦此先天
也此順行之理也

元炁為生身之本凡一身之所有者皆由元炁所生化

至於逆修不使化為後天有形之精者固此先天也不使動為先天無形之精
者定此先天也不使判為後天有形之呼吸者伏此先天也證到先天始名一
炁是一而為三三三而復一有數種之名

即一生二二生三三生萬物之說

即有數種之用

故不知先後清濁之辨不可以採取真氣

真炁者即先天元精清者也後天交感之精濁者也則不真

不知真動真靜之機亦不可以得真炁

炁體源流 三一四

不知次第之用

虛之極靜之篤則曰真靜未到極篤無知覺時不為真靜從無知覺時而恍惚有妙覺是為真動未
到無知覺時而於妄想中強生妄覺則非真動動既不真則無真炁者

次第者次藥生之真時採藥歸鼎封固進陽火退陰符周天畢有分餘象閏等用

採取之工

由升降之機得理則能採取得炁不然不得真炁縱用火符亦似水火煮空鐺而已

又何以言伏炁也哉古人有言藥物者單以先天炁而言者也有言為火候者
單以後天氣而言者也不全露之意也有言藥即是火火即是藥雖兼先後二
炁而言蓋言其有同用之機藥生則火亦生用藥則亦用火故曰即是亦不顯
露之意也後來者何由得以明悟耶修天仙者不可以不明二炁之真

藥物直論第二

前先天後天已兼火藥論矣此則單論藥之先天

沖虛子曰天仙大道喻金丹金丹根本喻藥物果以何物喻藥也

天仙正理直論增注 三一五

物

煉外丹者以黑鉛中所取真鉛白金煉成金丹故內以腎水中所取真炁同於金煉成內丹亦名曰
金丹外以白金為藥以丹砂為主內以真炁同於金者為藥以元神本性為主故同名金丹同喻藥

太上云恍恍惚惚其中有物

恍惚者是本性元神不著於知覺思慮似知覺之妙處其中便有物

即吾身中一點真陽之精炁號曰先天祖炁者是也夫既名曰祖炁則必在內
為生氣之根者而又曰外藥者何也蓋古云金丹內藥自外來以祖炁從生身
時雖隱藏於丹田卻有向外發生之時

如生視生聽生言生動生媱慾皆此一炁化生如思外之色聲香味觸法皆由炁載思以致之

即取此發生於外者復返還於內是以雖從內生卻從外來故謂之外藥煉成
還丹斯謂之內藥又謂大藥

古云鉛汞相交而產黃芽即此大藥便是黃芽

實止此二炁而已今且詳言外藥內藥之理而所以名外藥內藥之由

炁體源流 三一六

聖真學者究此一段則邪說媱風一筆掃盡矣

既曰藥本一炁也非有外內之異而何有外內之名者以初之發生總出於身
外而遂曰外藥若不曰外則人不知採之於外而還於內將何以還丹及精補
精全炁補炁足神炁俱得定機

真陽曰定機者將用大周天之先機也若小周天則不定之候故小周天有止火之候者以其不定
能傷將定之藥張真人所言若持盈未已不免遭危殆之說便是

於此時發生大藥者

真陽曰大藥不自發生必採之而後發生不似微陽初動為自發生也然必求何以知採大藥之時
知前止火之候則知即採此大藥之時

全不著於外祇動於發生之地因其不離於內故曰內藥

若不曰內則人一概混求於外則外無藥無所得而阻於小果空亡

昔人每注只說炁是外藥神是內藥者不是

此言只可長壽而非不死可超劫運者

天仙正理直論增注 三一七

將何以化神所以先聖不得已而詳言內外也

張真人云內藥須同外藥俱與此同

既有外內之生所以採之者亦異蓋外藥生而後採者也

純陽真人云一陽初動中宵漏永紫陽真人云牽將白虎歸家養者是也

內藥則採而後生者也

自邱真人傳於張李曹三真人以及伍沖虛子所謂七日口授天機以採大藥者是也張紫陽亦謂
不定而陽不生

此亦往聖之不輕言直論者我今再詳言之以繼世尊所為重宣偈者云此炁
在人未有此身即此炁以生其身

此炁不足者則不能生子之身少者老者皆具此形少者炁足能生子老者炁不足故不生子觀此
明知形不能變化生生而炁能生

既有此身則乘此炁運行以自生故曰修士亦惟聚煉此炁而求長生也

惟能煉則能聚煉聚久之而大藥生為能起死回生之真仙藥也

炁體源流 三一八

但其變化雖在逆轉一炁而其為逆轉主宰則在神

即神返身中炁自回之說

若念動神馳引此炁馳於慾界則元神散元炁耗變為後天有形之精此精必
傾

有形者終有壞也

不可復留亦不可復返終於世道中之物而已乃無益於丹道之物也若人認
此交姤之精為藥即為邪見

丹道以無形元炁為藥既已有形則不能復為無形之藥既已媱媾則炁已耗盡且千人千敗萬人
萬敗何曾見有一人不敗媱精而能採來補精得長生不死者乎是以修金丹者不用媱媾之精者
以其炁不足不能長生故也

如遇至靜至虛不屬思索不屬見聞覺知

總是虛之極靜之篤者

而真陽之炁自動

天仙正理直論增注 三一九

虛靜之極自動方是循環自然妙處

非覺而動實動而覺覺而不覺復覺真玄

覺而動者先覺後動也動而覺者先動後覺也

即是先天宜用之藥物此時即有生化之機

可以凡可以聖

而將發生於外者在如天地之炁過冬至而陽動必及春而生物者然也

冬至陽初動謂之微陽孔子於復卦之大象云至日閉關安靜以養微陽陽微故不能生物亦不能
為藥

故順而去之即能生人逆而返之則能生仙生佛修士最宜辨此一着以先天
無念元神為主返照內觀凝神入於氣穴則先天真藥亦自虛無中返歸於鼎
內之炁根

即炁之穴也

為煉丹之本古云自外來者如此此外藥之論也將此藥之在鼎者以行小周

炁體源流 三二〇

天之火而烹煉之

俞玉吾云若知有藥而不得火候之秘以煉之唯能暖其下元非還丹也

謂之煉外丹

此正三家相見之謂亦迴風混合百日功靈之說

外丹火足藥成方是至足純陽之炁

炁不化陰精便是純陽之真炁也

方可謂之坎中滿者曹還陽真人口授以採大藥之景及採大藥之法者正為
此用也

還陽真人云有可採大藥之景到便知藥成而有大藥可採景不先到藥未成也

夫採之而大藥生而來斯固謂之得內藥矣或有採之而大藥不生者有三故
焉一者或外丹已成

從初陽之微而修補至於真炁純陽謂之外丹成

而採此藥之真工不明而不知所以採之故不得

天仙正理直論增注 三二一

此由學者志不大心不堅前修功行少今修福力薄仙師只傳以補精築基之功特小成其長生之
果者

二者或小周天之火傳之真而行之不真而外丹不成雖知採之而無藥可採
故不得

此即馬真人門下弟子問我行道三年尚道眼不明是何故真人曰行之不精

三者火傳之真行之真而候不足

老師昔云火有止候到方是火足藥成候不足止景不到必不可止火

而藥炁不至於純陽雖知採之而藥不為之採故亦不得藥之不可得則不得
曰內藥也

此三者總言採藥之不得即是道之不成示此以為學者自勉可不知所懼哉

採得此藥以服食而點化元神張紫陽謂之取坎填離正陽真人謂之抽鉛添
汞祇皆言得此內藥也然將此炁煉而化神必將此炁合神為煉

古云煉炁化神後人不知如何言化神炁人所自有者炁因媱姤而消耗神因媱慾而迷亂故皆不

炁體源流 三二二

```