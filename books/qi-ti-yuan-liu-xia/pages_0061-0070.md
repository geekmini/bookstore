```markdown
虚無。苟能虛無，其神自來歸。神歸炁復，始可言修鍊矣。

修鍊三治章第七

夫修鍊之法，當先慎言語，次節飲食，其次省睡眠。此三者，乃修仙修佛之大關鍵也。胡爲而言哉？老君曰：玄牝之門，是謂天地根，綿綿若存，用之不勤。玄牝者，神炁也，口鼻者，神炁之門戶也。出息入息，長收緩放，使之綿綿，歸根復命，以養元炁。故先之以慎言語。紫陽云：虛無生一炁，一炁產陰陽。人自日用發生之炁，每憑虛而生，人纔饑虛，便思飲食，以故塞其炁。其炁既塞，不能歸元，則隨聲色香味、喜怒哀樂耗散之矣。故次之以節飲食。學道之士，如鷄抱卵，使暖氣相續，纔有間斷，賺他性命。人若貪睡，則神離于炁，炁無所主，奔潰肆逸，欲望凝結，其可得乎？故次之省睡眠。

神氣交媾章第八

既能慎言語，節飲食，省睡眠，然後行內鍊採藥之方，坐禪修幻之

南宗聖典選錄 二六三

法，次第而行之。由先天之母氣下降，而後天之子氣上升，俱會于丹田，默化父母之凡炁。日久月深，凡氣鍊盡，真炁充實，其炁油然而生，莫之能禦。自雙關升泥丸，與神交姤，所謂追二炁于黃道，會三性于元宮，仍化成甘露。自玄雍而下，復入丹田，一升一降，成其造化。但要此心虛無，一念不動，然後相應。不然則藥材消耗，火候差殊，不作丹也。此皆出于自然，不可存神運炁，與揠苗助長之說同日語矣。

動靜升降章第九

動極生靜，一動一靜，互爲其用而已矣。如天地之妙，其動也闢，其靜也翕，不闢則不翕，不翕則不闢。闢兮翕兮，生生無窮。若靜定之功既極，元陽之炁自生。炁之生也，乾坤震動，山嶽動搖，龍象爭馳，風火相激，醍醐灌頂，光射簾幃。已而淫淫若春澤，液液象解冰，自頭流達足，究竟復上升。往來三宮，自升自降，無暫休息；一升一降，爲一周天。蓋氣上升爲冬至子時，一陽生于五陰之下，其

炁體源流 二六四

卦爲復，進退至坤，六陰既極，復變而昇。二至二分，晦朔弦望，五行四象，二十八宿，三百六十五度，攢簇歸一刻之中。一刻故有一年之炁象，一年三萬六千刻，刻刻要調和，除却卯酉外，可以奪天上三萬年氣數。此皆與天地造化默相符合，非執文泥象之法也。

鍊懼成神章第十

當此之時，氣脈調和，精神爽快，曦然如浴之方起，睡之正醒，夫婦合歡，子母留戀。自神抱其氣，氣抱其神，日積月累，互相交合，打成一片，陰盡陽純，遂成真人。迨夫脫胎神化，身外有身，聚則成形，散則成炁，去來無礙，靈顯自如。造化莫能拘，陰陽莫能制，鬼神莫能測，寒暑不能侵，逍遙乎無何有之鄉，與虛無同其體矣。

南宗聖典選錄 二六五

悟玄篇序四〇

蓋人生于天地之間，秉受陰陽之氣，故曰有死生。爲人者，可鬼可仙，鬼者，純陰之氣；仙者，純陽之體。以陰鍊陽甚易，以陽鍊陰不難。所謂學仙之士，無過以陽鍊陰之術，陰盡陽純，則曰仙矣。鍊陰有法，進火有數，退符有節。夫人身中一竅，名曰玄牝，若人明得此竅，則三才萬物悉備于我矣。此之一竅，非泥于物也，其理別無他術，止不過忘形滅念，如守其中矣。久久純熟，中宮靜極，則身中陽氣自然生也。陽氣漸生，陰氣漸剝，乃曰陽長陰消之意矣。予于古杭得受師傳，天機不隱，故以鄙句，盡心泄漏于此矣。使學仙之士，幸垂一覽，同登道岸，非豈异于我哉。歲在己丑夏月朔日，余洞真序。

炁體源流 二六六

悟玄篇四一

道本無言，因言而顯其道；法本無象，因象而得其理。得象忘言，得兔忘筌，何矣？故曰：過河須用筏，到岸不須舟。所謂人者，秉受元陽真氣，三百八十四銖，以應周天三百六十度。元和子曰：人身大抵同天地。邵子曰：誰把三才別立根，一身別有一乾坤。此之謂也。蓋人子時，兩腎中一氣上升，午時到心，二氣交合熏蒸，肝肺之液自心而來。左腎之氣負戴肺液而下降，右腎之氣負戴肝液亦下降矣。亥時到于腎，肺液到于左腎，化而爲精，肝液到于右腎，化而爲血矣。久久元氣耗散，精血乾枯，則曰死矣。丹書曰：五行順行，法界火坑；五行顛倒，大地七寶。蓋言學仙之士，龍從火裏出，虎向水中生，此五行逆行之

南宗聖典選錄 二六七

理也。所以逆則爲聖，順則爲凡。故以三關之妙用，一鍊精化氣，爲初關；二鍊氣成神，爲中關；三鍊神還虛，爲上關；虛空粉碎，爲了當。三關妙用，要在心傳，沐浴兩月，玄之又玄。口訣祕細，未敢輕言。

形化

夫人受父精母血，成胎之時，中含一點元氣，以爲造化之根蒂矣。先生左腎，次生右腎，腎生心，心生肝，肝生肺，肺生脾，脾生小腸，小腸生大腸。五行形化而生，形體具足，十月胎成，以就嬰兒矣。今人只知形化而不知氣化。所謂學仙之士，只論氣化而不論形化。今多以兩腎中間爲生身處，又言心腎爲水火，肝肺爲魂魄，脾土爲意，全然非矣。

炁體源流 二六八

氣化

蓋人在母胎中，十月氣足，其初受父母一點元氣而至于心矣。其氣到心之時，則發胎氣布散于外，以接其生也。夫鬼在于暗中，渺渺茫茫，不知分曉，微覺在細雨密霧之中，而無一點光明，遂逐靈光而去，接人胎中，徑入光內，俱不知陰見其陽，則化爲氣矣，名曰太極。其氣復昇之頂，分爲二氣，下降于左右二腎，名曰兩儀。乾道成男，坤道成女，乾坤相橐而生六子，散乎于外而爲六脈，六脈周流，一身備矣。所謂學仙之士，要識生身之處，造化悉備，所以降生于世以爲人也。吾今恐言未盡，故立圖以發學，誠爲參立爲丹基，可以超凡入聖也。

南宗聖典選錄 二六九

<!-- Image (8, 807, 986, 1057) -->

炁體源流 二七〇

坐工口訣

夫學道之士，不拘時候，但得身心閑暇之時，求于靜處，瞑目閉口，忘坐端耳。或盤膝，或不盤而坐，皆可。夫坐之時，外忘其形，而不著物累，內忘其心，而不著事。若存其中，似存不存，似守不守，而其氣升者，自腰間尾閭而升，直上夾脊而止，藉巽風則鼓而上於頂矣。二氣交合，下降于舌端，如蜜之甜，款款嚥納，只入中宮矣。丹書曰：吹噓賴巽風。又曰：初時須著力，次候卻如無。總知升降，不明火候之數，日用工夫，三關妙用，沐浴玄機，空延歲月，到老無成矣。古歌曰：神仙不肯分明說，悞殺閻浮多少人。何也？這些道理人還識，陸地神仙鬧似麻。所謂天機祕訣，未敢泄漏于文，故以口傳心授爾。

火燥水濫

夫火燥者，上升不止；水濫者，下降不息。若有法度調和，斤兩運用，

南宗聖典選錄 二七一

則火不炎燥，水不汎濫，自然定矣。『用』（四四）時則有，不用則無，其理玄機，在乎口訣。既不知此妙用，則何一鍊精化氣，二鍊氣成神，三鍊神還虛也。今學道之人，天下紛紛，其得正傳者，無有一二爾。此個道理，豈可輕易授人哉？

沐浴

十月懷胎，兩月沐浴，共成一載三百六十日矣。且休說十月懷胎，其兩個月而沐浴，安于何處矣？此兩個月而又不行火候，或安于前，或安于後，或安于其中矣。委的實用非不用也。學道之士，須要叅學，莫泥于卯酉二月，非也。脫胎之時，莫非口傳心授爾。

玄關一竅

玄關竅假在其中，無形無象亦無窮。今人若指其安處，便隔千山幾萬

炁體源流 二七二

```