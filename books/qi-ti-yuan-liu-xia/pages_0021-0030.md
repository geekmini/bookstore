# 葉士表曰

## 人受生之初

人受生之初，在胞胎之內，隨母呼吸，受氣而成。及乎有生，剪去臍蒂，一點元靈之氣聚于臍下。日復一日，神出氣離，離其本源，驅馳外務，不知返本還元之道。聖人指性命之根，令人收神聚氣，還返往來，歸根復命也。

## 袁公輔曰

世人妄認父母精血為本來面目、生身之處，非也。殊不知，人稟先天一炁而生，須認母之母，識真鉛之祖宗可矣。且如稻遇六月至午時開花，其中有精，如一點水，便是戊己，一感真陽之炁，隨即結秀，百日成熟。所以世人日食無厭者，蓋稼穡作甘，洪範為土，能資培一身。不酸，不辛，不苦，不咸，甜淡其味，加之日飡茗飲、果菜之類，皆一炁也。既集欲散，故男子自二八而真精泄，女子自二七而天癸降，然後有夫妻之欲，一有感合，則結成胎孕。子在胞中，隨母呼吸，受氣而成。十月數周，胎完氣足，靈光入體，脫出其胞。及乎剪去臍蒂，一點元靈之氣聚于臍下，日復一日，神出氣移，虧散真源，離其本根，終致死壞耳。真人愍夫世人流浪生死，沉溺愛河，作為歌詩，直指性命之根，以勉世人。其意若曰：始因父母二氣，無質生質，既長養成大，聰慧明辯，豈不能自有為而之無為乎？今也既解生身之處矣，欲要返本還元，超凡入聖，非得真汞真鉛不可。

## 象川翁曰

真龍真虎者，二八是也。真鉛真汞者，二弦氣是也。但學者多以旁門小徑、非類之物為鉛汞，故仙翁直指所產之處，返此之本，還此之元，為藥王也。

# 葉士表曰

鉛者，北方正炁，一點初生之真陽，為藥母也。太上曰：以鉛為君，以汞為臣，鉛若不真，汞亦難親。故鉛為造化之主。

好把真鉛着意尋，莫教容易度光陰。

但將地魄擒朱汞，自有天魂制水金。

## 袁公輔曰

欲得真鉛，但將地魄擒朱汞，陰求陽也，便見天魂制水金也，乃陽求陰也。

黃芽白雪不難尋，達者須憑德行深。四象五行全藉土，三元八卦豈離壬。

# 葉士表曰

四象，青龍、白虎、朱雀、玄武也；五行，金、木、水、火、土也。因坎離戊己而造化。三元，支干納音也；八卦，乾、坤、坎、離、艮、震、巽、兌也。皆不離混沌之中。壬者，妊也。天壬、地癸，會于北方，故萬物妊娠于子。

## 袁公輔曰

四象，龍、虎、雀、武也；五行，金、木、水、火、土也。皆非戊己真土，不能攢簇而成丹基。三元，天、地、人也；八卦，乾、坤、坎、離、艮、震、巽、兌也。皆自水數一中生出，故不離于混沌之中。壬者，妊也。天壬、地癸，會于北方，萬物妊娠于子，故金丹亦自混沌中生也。

## 無名子曰

壬者，水也，真一之水，即真一之精炁，天地之母，陰陽之根，水火之本，日月之宗，萬物之祖也。

鍊成靈質人難識，消盡陰魔鬼莫侵。欲向人間留祕訣，未聞一個是知音。

草木陰陽亦兩齊，若還缺一不芳菲。初開綠葉陽先唱，次發紅花陰

# 葉士表曰

萬物負陰而抱陽，缺一不可，陽先陰後，如鉛生汞也。

## 袁公輔曰

萬物負陰而抱陽，雖草木亦然，缺一不可。初開綠葉，乃陰也，卻是陽先唱；次發紅花，乃陽也，卻是陰後隨。

不識玄中顛倒顛，爭知火裏好栽蓮。

## 《參同契》曰

金入猛火，色不奪光。日受月化，體不相傷。此言火裏栽蓮，乃陰歸陽室也。

## 無名子曰

日離屬陽反是女，月坎屬陰反是男，此顛倒也。此二物顛倒而生，卻以此丹點己之汞而結聖胎，是謂男兒有孕，猶火中栽蓮也。故仙翁《讀參同契》曰：五行逆兮：丹體常靈常存。言水逆而土，土逆而木，木逆而金，金逆而火，火逆而水，此顛倒顛之義也。

# 西江月 五

白虎首經至寶，

## 葉士表曰

首者，頭首也。白虎，金晶也。言金晶自崑崙之上經過，此為至寶，世人以女子天癸為首經，非也。

## 袁公輔曰

白虎即黑鉛也，中涵真一之水，為天地眾彙之先，經緯萬物，豈非至寶乎？

華池神水真金。

## 葉士表曰

華池非口也。凡修丹，鼎中有金母。華池亦謂之金胎神室，乃丹田混元之宮也，中有真一之精，在天為天一之水。言前金晶乃華池中神水之真金也。

# 七言四韻詩一十六首 七

要知黃芽、白雪乃出于形質之外，謂之無中有、有中無、玄中玄、妙中妙，不可思議也。

# 丹基歸一論 一〇

莫克知陰陽之義如是其祕也。一陰一陽之謂道，道即金丹也，金丹即是也。

# 內三要 出《黃帝陰符經》 一三

第一要者，頭，太淵也。天，谷神所居之位是也。上應玄都，萬神會集之鄉。人能開此，谷神自居，真息自定，饑渴自除矣。

第二要者，心，絳宮也。人能虛心凝神，得神氣俱定，息不往來，謂之大定矣。夫神者，天地之元，性命之本，日月之祖，龍虎之首，陰陽之根。每一息動四至，太上言：二十四動為一刀，一百四十動為一圭，故聖人謂之刀圭。

第三要者，在兩腎之間，水火之際，謂之地戶。此關有神，謂之桃康，上通九天，下通涌泉，真氣聚散，皆從此關。故聖人言：天門常開，地戶永閉。人能會此三要，神氣自然交結。

# 外三要 一五

外三要者，玄牝之門也。口通五臟，出者重濁之氣，屬陰。一切百谷諸味，皆地之精，從口而入，與地相接，謂之地根。鼻通六腑，出者輕清之氣，屬陽，接其天，此乃天根。太上言：玄牝之門，是為天根。鼻有兩竅，口有一竅，共三竅。此是神氣往來之門。陽神為玄，陰息為牝。此門中有天魂地魄，與我神氣混而為一，故強名曰玄牝，二物也。

# 體道章 一六

玄之又玄，虛裏藏真，無中生有。衆妙之門。悟由此人用之無窮。

## 元始天尊曰

玄之又玄，天中之天，開明三境，化生諸天。

## 太乙元君曰

金丹即是汞，汞即是鉛，鉛即銀，銀即砂，砂即金，金即錫，錫即水銀，水銀即青金，青金即白金，白金即黑金，黑金即黃金，黃金即紫金，紫金即河車，河車即黃芽，黃芽即白雪，白雪即玉符，玉符即神水，神水即華池，華池即青龍，青龍即白虎，白虎即朱雀，朱雀即玄武，玄武即勾陳，勾陳即黃房，黃房即真土，真土即戊己，戊己即金木，金木即水火，水火即卯酉，卯酉即兔鷄，兔鷄即烏兔，烏兔即龜蛇，龜蛇即馬牛，馬牛即乾坤，乾坤即坎離，坎離即雌雄，雌雄即夫婦，夫婦即子孫，子孫即房畢，房畢即日月，日月即天地，天地即人，人即黃婆，黃婆即金公，金公即姹女，姹女即嬰兒，嬰兒即丁公，丁公即赤子，赤子即聖胎，聖胎即三關，三關即金液，金液即玉液，玉液即刀圭，刀圭即丹田，丹田即絳宮，絳宮即泥丸，泥丸即氣海，氣海即腎，腎即心，心即道，道即法，法即術，術即虛無，虛無即自然，自然即運用，運用即火，火即藥，藥即氣，氣即神，神即丹頭，丹頭即大還，大還即七返，七返即九還，九還即金火，金火即紫芝，紫芝即水源，水源即土釜，土釜即金鼎，金鼎即玉爐，玉爐即神室，神室即元壇，元壇即黃庭，黃庭即眼，眼即鼻，鼻即耳，耳即松，松即蜣螂，蜣螂即桃，桃即朱橘，朱橘即六賊，六賊