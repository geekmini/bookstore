```markdown
豈不見陳虛白曰火候口訣之要當於真息中求之

靈源大道歌云千經萬論講玄微命蒂由來在真息

此又直說出火候只是真息真息者乃真人之呼吸而非口鼻之呼吸

陳致虛曰火候最秘其妙非可一概而論中有逐節事條

即我張李曹三真人相傳以來所云採藥之候封固之候起小周天之候進退顛倒之候沐浴之候

火足止火之候採大藥之候得大藥服食之候大周天之候神全之候出神之候等皆是

可不明辨之乎

張紫陽曰始於有作無人見及至無爲衆始知但信無爲爲要妙孰知有作是

根基

有作者小周天也無爲者大周天也蓋火候行於真人呼吸處此處本無呼吸自無呼吸而權用爲

有呼吸以交合神炁久煉而成大藥者必用有爲也不如是則道不真無人見者秘傳之天機而密

行之古先聖真誡人曰知之不用向人誇是也所謂聖人不傳火者不輕傳此也世人邪法皆用有

爲仙家之有爲則不同邪說之有爲皆着相仙家之有爲不着相此尤爲無人見者此以前皆從無

天仙正理直論增注 三三三

人有也以後皆從有人無也然呼吸本一身之所有也先自外而歸於內則內爲有故大周天必欲

至於無然無者非不用火而言無乃是火候行之妙於無者此火危險甚大因有爲之火易行無爲

之火難行也不能無之是危險能無之而或少有一毫雜於有亦是危險無之而或間斷不行亦是

危險故紫陽亦囑之世之愚人俗子但見無爲便猜爲不用火遂其所好安心放曠者有之或猜爲

始終只用一無爲而已不求所以當有爲於始者有之故曰但信無爲孰知有作此紫陽甚言當有

無雙用之旨也

純陽真人曰一陽初動中霄漏永

此下一段皆言活子時之火候

魏伯陽真人曰晦至朔旦震來受符

此以一月爲喻也晦者月終之夜無光喻身中陰靜之時晦而至於次月朔旦者初一也震來者震

一陽動於下爻以喻身中真陽精炁之生蓋藥生即火當生震陽既動而來則當受火符以採取烹

煉之也上節純陽之說以一日爲喻者中宵爲夜之半即子時之義漏永者火符之刻漏籌數也古

人或以日喻或以月喻或以一年喻無所不喻不過借易見者以發明火之不可言者學者皆不可

炁體源流 三三四

以喻認真但恍忽喻似身中之理而猶非實似也

陳朝元曰

即玉芝書

凡煉丹隨子時陽炁生而起火則火力方全餘時起火不得無藥故也

有藥方能造化生故起火煉藥無藥時不必用火故起火不得若強用火便是水火煮空鐺鐺是炊

飯器

陳泥丸曰十二時辰須認子

丹道一周天之用須用真活子時而起火天道一日十二時本有子夜半之時也丹道雖喻子而非

可執按其子者于此十二時中皆可有陽生火生之子故稱曰真活子時爲其不拘夜半之死子也

修丹者當於天時中認取丹道當生火之活子時若不知活則謂之當面錯過

白玉蟾曰月圓口訣明明語時子心傳果不訛

月圓則陽光盛滿喻陽炁發生之盛可採取煉之而可成金丹仙機採有時者即此若不及圓則陽

不旺採之亦不成丹亦不能長生不死故千叮萬囑要知時時子者身中陽生之子時必得仙師心

天仙正理直論增注 三三五

傳口授而後得其時之真

彭鶴林曰火藥元來一處居看時似有覓時無

藥是先天元炁本無形若以無形而致疑曰不知有所得無所得是終於不得成我則信其無之至

真亦以無之妙用而採取烹煉便是真虛無之仙道也火本呼吸之有形若即以有形用之則長邪

火以有而用之似無火藥一處居俱於無中得有之妙所以謂之似有似無

予老祖師李虛庵真人曰一陽動處初行火卯酉封爐一樣溫

一陽動同純陽之說但曰採取封固曰沐浴溫養總要無有雙忘同于太虛

此皆言藥生即是火生以明採藥起火之候也

此是沖虛子總結上一大段之說者採藥者子時火之前也起火者子時火之事也二者必要分明

所以達摩云二候採牟尼四候別神功是也

正陽真人曰結丹火候有時刻

此下皆言從起火於子行十二時小周天火候正烹煉金丹之候故曰結丹有時刻

蕭紫虛曰乾坤橐籥鼓有數

炁體源流 三三六

橐籥者鼓風吹火之具喻往來呼吸之息即乾呼而坤坤吸而乾之義有數者即乾用九坤用六之

數也

離坎刀圭採有時

離心中之神曰己土坎腎中之炁曰戊土上下二土成圭字戊己合一者稱刀圭以喻神炁合一者

亦稱刀圭然刀圭由得二土合煉而成又必先知採取二土之時方能成二土之圭不知採時必不

成二土之圭也

玉鼎真人曰人鼎若無刻漏靈芽不生時候不正有何定其斤兩升降哉

真陽曰人鼎者真陽之精炁既還於炁穴必要刻漏之火候煉之則黃芽大藥方生有刻漏則知之

時已完當用二時六陽用進六陰用退方合正理又能合神炁二者皆半斤八兩又如用一時之刻

漏當升當降者不當升降者方有定理

玄學正宗曰刻漏者出入息也

此直言刻漏是出入息之別號刻漏者是晝夜十二時各有刻數每有幾點漏滴之聲以應一刻再

至多漏以應一時今言此以喻呼吸之息也以漏數定刻數即如丹道中以真息數定時數也

天仙正理直論增注 三三七

廣成子曰人之反覆呼吸徹於蒂一吸則天氣下降一呼則地氣上升我之真

炁相接也

黃帝於崆峒山石中得陰符經請問文義於天真皇人及廣成子記其言曰三皇玉訣云反覆者上

中下三田旋轉之義呼吸者真人之呼吸非凡夫之呼吸徹於蒂者通於炁穴之處吸降呼升者似

於反說大抵丹書反說者甚多我以理及事詳究之皆吸升呼降合於自然方得可有可無之妙

予師曹還陽真人曰子卯午酉定真機顛倒陰陽三百息

子卯午酉者人藥鏡所謂看四正者即此四時也

人藥鏡所言在脫胎大周天之後也此言乃小周天也小大事不同而用同何也心印經云三品

一理是也我北真孫不二所言無內藏真有有裏却如無即此真機也顛倒陰陽者六陽時用乾

之用而進至六陰時則用坤之用顛倒之而退陽時乾策二百一十六除卯陽沐浴不用乾用實

一百八十也陰時坤策一百四十四除酉陰沐浴不用坤用實一百二十也合之得三百息周天之

數也閏餘之數在外

張紫陽曰刻刻調和真炁凝結

炁體源流 三三八

刻刻言三百六十息皆要調和合自然一刻不調則不能入定凝炁而成胎基

薛道光曰火候抽添思絕塵一爻看音刊過一爻生

抽添即進退絕塵者念不着於塵妄幻魔爻過爻生者即綿綿無間也

陳泥丸曰天上分明十一辰人間分作煉丹程若言刻漏無憑信不會玄機藥

不成

天上明明有十二支之辰位真人效此爲十二時之火候程者一周天節制之限數也若愚人不知

始用有作言刻漏不必用便是不會悟玄妙天機之人既不用火煉藥則藥不成無以證道升仙也

又曰百刻之中切忌昏迷

一日十二時中有百刻以足周天者昏迷者或昏睡或散亂皆錯失真候故曰切忌

陳希夷曰子午工是火候兩時活取無昏晝

子午皆活用比喻的非若天時之晝午夜子

一陽復卦子時生午後一陰生於姤三十六

乾用九故四九三十六也

天仙正理直論增注 三三九

又二十四

坤用六故四六二十四也

周天度數同相似

天上度數之周天與煉丹火候之周天皆相似同此九六之數

卯時沐浴酉時同

二時同用沐浴

火候足時休恣意

崔公云火候足莫傷丹言不宜恣意行火而不知止也

許旌陽曰二百一十六

即乾用九之積數

用在陽時

從子至巳六陽之時也六陽時虛擬之日二百一十六此大約言者有卯沐浴無數之候在中本無

此數

炁體源流 三四〇

一百四十四行於陰候

即坤用六之積數用於陰者從午至亥六陰之時也每四六計之總六陰而虛擬一百四十四也非

真實用此數但言有如此之理學者當因此粗迹而求悟精義之妙

金谷野人曰周天息數微微數玉漏寒聲滴滴符

微微數者精妙不着於相非強制也滴滴符者周天之數無差

真詮曰火候本只寓一氣進退之節非有他也真火之妙在人若用意緊則火

燥用意緩則火寒勿忘勿助非有定則尤最怕意散不升不降不結大丹

此是明時初學者之說雖未明大道之人其言亦可示學者爲教誡者

王果齋曰口不呼鼻不吸橐天籥地徐停息巽風離火鼎中烹直使身安命方

立

口鼻不呼吸則循真人呼吸之法而呼吸之橐籥者即往來呼吸之義橐天籥地即廣成子呼地升

吸天降之說停息者不呼吸之義也邪正皆言停息採戰者曰切須先學停其息胎息廣義妖書亦

論停息實無所用處特借此以擒拏愚人令尊已歸依已耳況停又爲強閉強忍之邪法實非停也

天仙正理直論增注 三四一

仙家之停息乃自然靜定而寂滅也唯仙佛同鼎中烹呼吸在真金鼎之處不出入於口鼻則內有

真實丹成於此本性元神安立於此謂之築基成者

陳泥丸曰行坐寢食總如如唯恐火冷丹力遲

行坐者坐而行工也非行路有寢有食尚未脫凡夫只是百日內事若十月胎神之工則不寢不食

矣如如者人定之妙似有而不着相不空而空似無而不着空空而不空謂之真如真如如則火合

玄妙火不冷丹力不遲矣

純陽老祖曰安排鼎灶煉玄根進退須明卯酉門

門灶者即炁穴玄根者即元陽精炁歸於根而煉之鼎灶玄根皆言用火候之處須明者叮嚀之意

言人不可只用陽進火陰退符而不用卯酉之沐浴則亦墮空亡而不得藥不能成藥蓋沐浴是成

仙成佛最緊要最玄妙之工故世尊有人池沐浴之喻沐浴乃是煉丹之正工而進火退符不過只

是調和助沐浴之工而已調和進退而不沐浴則進退成虛幻沐浴而不進退則沐浴不得沖和故

曰須明禪家馬祖曰未有常行而不住未有常住而不行亦喻此也

正陽老祖師曰旦暮寅申知火候

炁體源流 三四二

```