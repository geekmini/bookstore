# 天仙正理直论增注

---

## 火候口诀之要当于真息中求之

灵源大道歌云

> 千经万论讲玄微，
> 命蒂由来在真息。

此又直说出火候只是真息，真息者乃真人之呼吸而非口鼻之呼吸。

陈致虚曰：

> 火候最秘其妙非可一概而论，中有逐节事条。
> 即我张李曹三真人相传以来所云：
> - 采药之候
> - 起小周天之候
> - 进退颠倒之候
> - 沐浴之候
> - 火足止火之候
> - 采大药之候
> - 得大药服食之候
> - 大周天之候
> - 神全之候
> - 出神之候等皆是，可不明辨之乎？

张紫阳曰：

> 始于有作无人见，及至无为众始知。但信无为为要妙，孰知有作是根基？
> 有作者小周天也，无为者大周天也。蓝火候行于真人呼吸处，此处本无呼吸，自无呼吸而权用为有呼吸以交合神炁。久炼而成大药者必用有为，不如是则道不真。
> 无人见者秘传之天机而密行之，古先圣真诫人曰"知之不用向人夸"，所谓"圣人不传火者不轻传此"也。世人邪法皆用有为，仙家之有为则不同，邪说之有为皆着相，仙家之有为不着相，此尤为无人见者。此以前皆从无，以后皆从有，然呼吸本一身之所有，先自外而归于内，则内为有，故大周天必欲至于无。
> 然无者非不用火而言无，乃是火候行之妙。于无者此火危险甚大，因有为之火易行，无为之火难行。不能无之是危险，能无之而或少有一毫杂于有亦是危险，无之而或间断不行亦是危险。

## 一陽初動中霄漏永

> 纯阳真人曰：一阳初动中霄漏永。

此下一段皆言活子时之火候。

魏伯阳真人曰：

> 晦至朔旦，震来受符。

此以一月为喻，晦者月终之夜无光，喻身中阴静之时。晦而至于次月朔旦者初一也，震来者震一阳动于下爻，以喻身中真阳精炁之生。蓬药生即火当生，震阳既动而来，则当受火符以采取烹炼之。上节纯阳之说以一日为喻，中宵为夜之半，即子时之义。漏永者火符之刻漏籌数。古人或以日喻或以月喻或以一年喻，无所不喻，不过借易见者以发明火之不可言者。学者皆不可以喻认真，但恍忽喻似身中之理而犹非实似也。

陈朝元曰：

> 凡炼丹随子时阳炁生而起火，则火力方全。余时起火不得，无药故也。

即玉芝书：

> 有药方能造化生，故起火炼药。无药时不必用火，故起火不得。若强用火，便是水火煮空，锅锅是炊饭器。

陈泥丸曰：

> 十二时辰须认子。

丹道一周天之用须用真活子时而起火，天道一日十二时本有子夜半之时也。丹道虽喻子，而非可执按其子者，于此十二时中皆可有阳生火生之子，故称曰真活子时，为其不拘夜半之死子也。修丹者当于天时中认取丹道当生火之活子时，若不知活，则谓之当面错过。

白玉蟾曰：

> 月圆口诀明明语时，子心传果不谬。

月圆则阳光盛满，喻阳炁发生之盛可采取炼之而可成金丹。仙机采有时者即此。若不及圆，则阳不旺，采之亦不成丹，亦不能长生不死。故千叮万嘱要知时时子者，身中阳生之子时必得仙师心传口授而后得其时之真。

彭鹤林曰：

> 火药元来一处居，看时似有覓时无。

药是先天元炁，本无形而致疑曰不知有所得无。所得即真亦以无之妙用而采取烹炼，便是真虚无之仙道。火本呼吸之有形，若即以有形用之，则长邪火。以有而用之，似无。火药一处居，俱于无中得有之妙，所以谓之似有似无。

予老祖师李虚庵真人曰：

> 一阳动处初行火，卯酉封炉一样温。

一阳动同纯阳之说，但曰采取封固，曰沐浴温养。总要无有双忘，同于太虚。

此皆言药生即是火生，以明采药起火之候也。

正阳真人曰：

> 结丹火候有时刻。

此下皆言从起火于子行十二时小周天，火候正烹炼金丹之候，故曰结丹有时刻。

萧紫虚曰：

> 乾坤橐籥鼓有数。

橐籥者鼓风吹火之具，喻往来呼吸之息，即乾呼而坤吸而乾之义。有数者即乾用九，坤用六之数也。

离坎刀圭采有时。

亦称刀圭，然刀圭由得二土合炼而成。又必先知采取二土之时，方能成二土之圭，不知采时必不成二土之圭也。

玉鼎真人曰：

> 人鼎若无刻漏，灵芽不生。时候不正，有何定其斤两升降哉？

真阳曰：

> 人鼎者真阳之精炁既还于气穴，必要刻漏之火候炼之，则黄芽大药方生。有刻漏则知之时已完，当用二时六阳用进，六阴用退，方合正理。又能合神炁二者皆半斤八两。又如用一时之刻漏，当升当降者不当升降者，方有定理。

玄学正宗曰：

> 刻漏者出入息也。

此直言刻漏是出入息之别号。刻漏者是昼夜十二时各有刻数，每有几点漏滴之声以应一刻，再至多漏以应一时。今言此以喻呼吸之息，以漏数定刻数，即如丹道中以真息数定时数也。

广成子曰：

> 人之反复呼吸，徹于蒂。一吸则天气下降，一呼则地气上升，我之真炁相接也。

黄帝于崆峒山石中得阴符经，请问文义于天真皇人及广成子，记其言曰：

> 三皇玉诀云，反复者上中下三田旋转之义。呼吸者真人之呼吸，非凡夫之呼吸，徹于蒂者通于气穴之处。吸降呼升者，似于反说。大抵丹书反说者甚多，我以理及事详究之，皆吸升呼降合于自然，方得可有可无之妙。

予师曹还阳真人曰：

> 子卯午酉定真机，颠倒阴阳三百息。

子卯午酉者，人药镜所谓看四正者，即此四时也。一理是也。我北真孙不二所言无内藏真有，有里却如无，即此真机也。颠倒阴阳者，六阳时用乾之用而进，至六阴时则用坤之用顺倒之而退。阳时乾策二百一十六，除卯阳沐浴不用乾用实一百八十。阴时坤策一百四十四，除酉阴沐浴不用坤用实一百二十。合之得三百息周天之数，闰余之数在外。

张紫阳曰：

> 刻刻调和真炁，凝结。

薛道光曰：

> 火候抽添思绝尘，一爻看音刊过一爻生。

刻刻言三百六十息皆要调和合自然，一刻不调则不能入定凝炁而成胎基。

陈泥丸曰：

> 天上分明十二辰，人间分作炼丹程。若言刻漏无凭，信不会玄机，药不成。

天上明明有十二支之辰位，真人效此为十二时之火候程者，一周天节制之限数也。若愚人不知始用有作，言刻漏不必用，便是不会悟玄妙天机之人。既不用火炼药，则药不成，无以证道升仙也。

又曰：

> 百刻之中切忌昏迷。

一日十二时中有百刻以足周天者，昏迷者或昏睡或散乱，皆错失真候，故曰切忌。

陈希夷曰：

> 子午工是火候，两时活取无昏晝。

子午皆活用，比喻的非若天时之昼午夜子。一阳复卦子时生，午后一阴生于姤，三十六。乾用九故四九三十六也。又二十四，坤用六故四六二十四也。周天度数同相似。天上度数之周天与炼丹火候之周天皆相似，同此九六之数。

卯时沐浴，酉时同。

二时同用沐浴。

火候足时休，恣意。

崔公云，火候足莫伤丹，言不宜恣意行火而不知止也。

许旌阳曰：

> 二百一十六。

即乾用九之积数，用在阳时，从子至巳六阳之时也。六阳时虚拟之日二百一十六，此大约言者有卯沐浴无数之候在中，本无此数。

一百四十四行于阴候。

即坤用六之积数用于阴者，从午至亥六阴之时也。每四六计之总六阴而虚拟一百四十四也，非真实用此数，但言有如此之理，学者当因此粗迹而求悟精义之妙。

金谷野人曰：

> 周天息数微微数，玉漏寒声滴滴符。

微微数者精妙不着于相，非强制也。滴滴符者周天之数无差。

真诠曰：

> 火候本只寓一气进退之节，非有他也。真火之妙在人，若用意紧则火燥，用意缓则火寒。勿忘勿助，非有定则尤最怕意散不升不降不结大丹。

王果斋曰：

> 口不呼鼻不吸，橐天籥地徐停息。巽风离火鼎中烹，直使身安命方立。

此是明时初学者之说，虽未明大道之人，其言亦可示学者为教诲者。

口鼻不呼吸则循真人呼吸之法而呼吸之。橐籥者即往来呼吸之义，橐天籥地即广成子呼地升吸天降之说。停息者不呼吸之义也。邪正皆言停息采战者曰切须先学停其息，胎息广义妖书亦论停息，实无所用处。特借此以擒拏愚人令尊已归依已耳。况停又为强闭强忍之邪法，实非停也。仙家之停息乃自然静定而寂灭也。唯仙佛同鼎中烹，呼吸在真金鼎之处不出人于口鼻，则内有真实丹成于此。本性元神安立于此，谓之筑基成者。

陈泥丸曰：

> 行坐寝食总如如，唯恐火冷丹力遲。

行坐者坐而行工也，非行路。有寝有食，尚未脱凡夫。只是百日内事，若十月胎神之工，则不寝不食矣。如如者人定之妙，似有而不着相，不空而空，似无而不空，谓之真如。真如如则火合，玄妙火不冷，丹力不迟矣。

纯阳老祖曰：

> 安排鼎灶炼玄根，进退须明卯酉门。

门灶者即气穴，玄根者即元阳精炁归于根而炼之。鼎灶玄根皆言用火候之处，须明者叮嘱之意。言人不可只用阳进火阴退符而不用卯酉之沐浴，则亦堕空亡而不得药不能成药。蓋沐浴是成仙成佛最紧要最玄妙之工，故世尊有人池沐浴之喻。沐浴乃是炼丹