```markdown
登天指迷說 九

有一等小根盲人見先聖所言外陰陽外爐鼎外藥物執迷子女為鼎器則又可哀已也

假使有緣之士得遇真師先行玉液還丹煉己和光操持涵養迴光返照此即見性明心之事也

大用現前龍女獻一寶珠金光發現至此方為一得永得亥子之交剝復之間於太陽初動興功時手探月窟足躡天根回風混合從此有百日功靈之妙此金液還丹乃陰陽五行之大道也除此玉液金液性命雙修清靜自然之道餘皆旁門小法某於一身內外安爐立鼎攢簇口訣藥物火候細微已得虛空法度便去入室行外藥入腹大事發火行功到祕密處有虛空萬神朝禮仙音戲頂此事鬼神難明怎奈因自己不能煉己於塵俗末得積鉛於市廛氣脈又未

九

張三丰著。摘自《道藏輯要·畢集八·三丰全集·玄機直講·登天指迷說》

三丰全集選摘

三〇三

甚大定基址也未得三全理雖融而性未見萬物發現凶險心神恍惚不能做主又因外邊無知音道侶護持看守觸其聲色驚散元神激鼎翻爐劣了心猿走了意馬神不守舍氣不歸元遭其陰魔何為陰魔我不細言後學不知皆因真陽一散陰氣用事晝夜身中神鬼為害不論睜眼合眼看見鬼神來往即耳中亦聽得鬼神吵鬧白日閒覺猶可到晚來最難過不敢靜定一時我身彼乃鬼家活計也某乃暫棄前功遵師訓指大隱市廛積鉛塵俗攝情歸性殺命真返覆自幼至老被天地人物盜去的天真今於虛無中塵色內卻要奪盜返還於我天性之中方得元精元氣元神之三全至是乃心明理融理融見性身心大定五行攢簇纔去行上等事而了大道想前代賢哲多有中道而廢皆因未曾煉己持心金來歸性以至二候得藥於四候進火之時不知虛空法度麤心大意是以白玉蟾有再砍秋筠節之嘆焉誰知虛空消息至微至凶至惡若是擒捉不住定不饒人若是學人知一身內外兩箇真消息了然無礙方去操持

三〇四

涵養克去己私復還天理則還丹工夫至簡至易終日採吾身外之黃芽以候先天之瓊漿此正是飲酒戴花悟長生之妙也若混元一事則無意無必無固無我恁生恁死忘人忘物如游手好閑不務生理終日穿街過巷玩景怡情淫房酒肆兀坐忘言豈不動世人之驚疑哉攝境積鉛法財兩用豈不致俗子之笑謗哉是以必資通都大邑有力之家以為外護日擊道存韜光晦跡仙云要貪天上寶須用世間財夫天上寶非指青天之上而言也乃吾身上九陽鼎之寶也故軒轅鑄九鼎而飛昇

登天指迷說摘錄終

三〇五

天仙正理直論增注 一

直論九章

先天後天二炁直論第一

沖虛子曰昔讀玉皇心印經云上藥三品神與氣精固然矣

本注云人以精氣神三者以生此身亦以精氣神而養此身於世間凡從人胎生者皆如此仙與佛同是人胎中有此身心而來者故亦同修此三者而成果學仙佛者當知

然其間有秘密而當直論者正有說焉

秘密者先天後天之說也上古未說之秘中古聖真亦說之特未詳故後世人有遇傳者有不遇傳者有知者少不知者甚多

一

明·伍沖虛著。校對版本：河南人民出版社一九八五年版《道藏》影印本《伍柳仙宗·天仙正理》

三〇六

唯是神與精也祇用先天炁至後天

而炁則不能無先後天之二用以為長生超劫運之本者

真陽曰二炁者先天是元炁後天是呼吸之氣亦謂之母氣與子氣也超劫之本乃元炁不自能超必用呼吸以成其能故曰有元炁不得呼吸無以採取烹煉而為本有呼吸不得元炁無以成實地長生轉神入定之功必兼二炁方是長生超劫運之本也

所以呂祖得先天炁後天氣之旨而成天仙也

純陽真人初聞道而未甚精明及見人藥鏡云先天炁後天氣得之者常似醉之說而後深悟成道故真人自詩云因看崔公人藥鏡令人心地轉分明是也

然所謂先天炁者謂先於天而有無形之炁能生有形之天是天地之先天也即是能生有形之我者生我之先天也

天從元炁所生我亦從元炁所生

故亦曰先天修士用此先天始炁以為金丹之祖未漏者即採之以安神入定

三〇七

未漏童真之體即用童真修法

已漏者採之以補足如有生之初完此先天者也

凡在欲界精已漏者遇此先天炁將動而欲趨欲界則採取烹煉還補為離坎之炁而先天依舊完足即是金丹服此金丹則超出欲界之上而成神仙天仙矣

夫用此炁者由何以知先天之真也當靜虛至極時

即致虛極守靜篤之說

無一毫念慮

念慮原是妄想心

亦未涉一念覺知

此在不判不動之時尚在將判之先者

此正真先天之真境界也

佛宗所謂不思善不思惡在怎麼時與此同

如遇混沌初分

三〇八

即有真性始覺真炁始呈是謂真先天之炁也

真陽曰先天之炁藏氣穴雖有動時猶是無形依附有形而為用者始呈而即始覺尚未墮於形體之用故曰炁之真若依形體而用則旁門邪說之所謂氣者

修士於此下手須要知採取真時

真陽曰真時者藥生之時易知而辨所以可用不可用之真時則難知非由真仙真傳者不可得此非邪說之所謂時者

知配合真法

即以神馭氣之說

知修煉真機而後可稱真仙道

真機者總上二者皆是鼎器要真不真則真炁墮於空亡火候要真不真則明明進退之陽火而不陽火暗合進退之陰符而不陰符者不可故修煉之機要知之真而後可行可成知不真則不可行不可成

三〇九

所謂後天氣者後於天而有言有天形以後之物

即同我有身以後有形者也

若風氣之類曰巽風者

若呼吸氣之類亦喻巽風者

當陰陽分而動靜相乘之時

此言陰陽是言太極一中分陰陽為二神炁是也陰陽俱有動靜故相乘如二分四之說今人若不信陰陽同有動靜者如睡濃時炁固靜神亦靜睡醒時炁亦屬動靜亦屬動即如世法俗語便見道理自然循環是如此者

有往來不窮者為呼吸之氣

何故說往來不窮以呼吸在睡時也有在夢時也有在覺時也有在飲食時未飲食時皆有故曰不窮若神炁歸於元位似不見有則曰元神元炁不與睡中呼吸顯然同相及其神炁同動判然靈覺有照有應顯然不無唯聖真有修者而後有證以凡夫之呼吸者運至真人呼吸處以凡夫之呼吸窮而死者修成真人之呼吸窮而長生不死以超劫也

三一〇

有生生不已者為交感之精故曰後天自呼吸之息而論

此言凡夫呼吸自然之理

人之呼出則氣樞外轉而闢吸入則氣樞內轉而闔是氣之常度也自交感之精而論由先天之炁動而為先天無形之精

真陽曰先天炁精俱是無形之稱在虛極靜篤時則曰先天元炁及鴻蒙將判而已有判機即名先天元精其實本一也

觸色流形變而為後天有形之精

若人不遇色欲邪婬必不成後天有形之精此乃人生日用而不知者

是精之常理也皆人道若此而已

人道者言順則為人時之道也此書篇篇皆先言順而後言逆修見其即自家所有以修自家如釋迦所謂眾生即佛之意

後天而奉天者也修士於此須不令先天元精變為後天又必令先天之精仍返還為始炁

三一一

是以後天氣之呼吸得真機而致者故於動靜先後之際

即所謂如亥之末如子時之初便是

用後天之真呼吸尋真人呼吸處

李云只就真人呼吸處故教姹女往來飛又即張紫陽真人所謂一孔玄關竅乾坤共合成又云橐天籥地徐停息者皆是

一意歸中

即以神馭炁凝神入氣穴之理

隨後天氣軸而逆轉闔闢

元炁固要逆修而呼吸之氣亦要逆轉不逆轉則與凡夫口鼻咽喉浩浩者何異所以言真呼吸者以此

當吸機之闔我則轉而至乾以升為進也當呼機之闢我則轉而至坤以降為退也

三一二

```