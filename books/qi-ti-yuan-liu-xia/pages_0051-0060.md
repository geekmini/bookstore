```markdown
地翻覆，人驚胞破，如行太山巔失足之狀，頭懸足撐而出之，大叫一聲，
其息即忘，故隨性情不可俱也。況亂以沃其心，巧以翫其目，愛以率
其情，欲以化其性，渾然天真，散之而為萬物者，皆是矣。胎之一息，
無復再守。神仙教人鍊精，以欲返其本，復其初，重生五臟，再立形
骸，無質生質，結成聖胎。其訣曰：專炁致柔，能如嬰兒乎。除垢止念，
靜心守一，外想不入，內想不出，終日混沌，如在母腹。神定以會乎
炁，炁和以合乎神，神即炁而凝，炁即神而住。于寂然休歇之場，恍
兮無何有之鄉，天心冥冥，注意一竅，如鷄抱卵，似魚在水，呼至于根，
吸至于蒂，綿綿若存，再守胎中之一息也。守無所守，真息自住，泯
然若無。雖心于心，無所存住，杳冥之內，但覺太虛之中，一靈為造
化之主宰。時節若至，妙理自彰，輕輕然運，默默然舉，微以意而定
炁，應造化之樞機，則金木自然混融，水火自然升降，忽然一點大如
黍珠，落于黃庭之中。此乃採鉛汞之機，為一日之內，結一日之丹。《復

---

命篇》曰：夜來混沌擲落地，萬象森羅總不知。當此之時，身中混融，
與虛空等，亦不知神之為炁，亦不知炁之為神，似此造化，亦非存想。
是皆自然之道，吾亦不知其所以然而然。藥既生矣，火斯出焉。大抵
藥之生也，小則可以配坎離之造化，大則可以同乾坤之運用。金丹之
旨，又于此泄無餘蘊矣，豈傍門小法所可同語哉？若不吾信，捨玄牝
而立根基，外神炁而求藥物，不知自然之胎息，而妄行火候，棄本趨末，
逐妄迷真，天奪其算，吾未如之何也已矣。三二三

火候

古歌曰：聖人傳藥不傳火，從來火候少人知。夫何謂不傳？非祕不傳
也。蓋採時謂之藥，藥之中有火焉。鍊時謂之火，火之中有藥焉。能
知藥而取火，則定裏之丹成，自有不待傳而知者已。詩曰：藥物陽內

---

陰，火候陰內陽，會得陰陽旨，火候一處詳。此其義也。後人惑于丹書，
不能頓悟，聞有二十四炁、七十二候、二十八宿、六十四卦、十二分
野、日月合璧、海潮升降、長生三昧、陽文陰武等說，必欲窮究何者
為火，何者為候。（極）（機）心一生，種種著相，雖得藥物之真，懵
然不敢烹鍊。殊不知真火本無候，大藥不計斤。玉蟾云：火本南方離
卦，屬心。心者神也，神即火也，炁即藥也。以火鍊藥而成丹者，即
是以神馭炁而成道也。其說如此分明，如此直捷。夙無仙骨，諷為虛
言，當面蹉過，深可嘆惜。然火候口訣之要，尤當于真息中求之。蓋
息從心起，心靜息調，息息歸根，金丹之母。《心印經》曰回風混合，
百日功靈者，此也。《人藥鏡》所謂起巽風，運坤火，入黃房，成至
寶者，此也。海蟾翁所謂開闔乾坤造化權，煅鍊一爐真日月者，此也。

---

何謂真人潛深淵，浮游守規中？必以神馭炁，以炁定息，橐籥之開闔，
陰陽之升降，呼吸出入，任其自然。專炁致柔，含光默默，行住坐臥，
綿綿若存。如婦人之懷孕，如小龍之養珠。漸采漸鍊，漸凝漸結，功
夫純粹，打成一片。動靜之間，更宜消息。念不可起，念起則火炎；
意不可散，意散則火冷。但使其無過不及，操捨得中，神抱于炁，炁
抱于神，一意沖和，包裹混沌。斯謂火種相續，丹鼎常溫，無一息之
間斷，無毫髮之差殊。如是鍊之一刻，一刻之周天也。如是鍊之一時，
一時之周天也。如是鍊之一日，一日之周天也。鍊之百日，謂之立基。
鍊至十月，謂之胎仙。以至元海陽生，水中火起，天地循環，乾坤反
復，亦皆不離一息。況所謂沐浴溫養，進退抽添，其中密合天機，潛
符造化，而不容吾力焉。故曰：火雖有候，不須持些子機關，我自知
無子午卯酉之法，無晦明弦朔之節，無冬至夏至之分，無陰火陽符之
別，無十二時中只一時之說，無三百日內在半日之訣，亦不在攢簇年

---

月日時之說。若言其時，則十二辰意所到皆可為。若言其妙，則一刻
之工夫，自有一年之節候。但安神息在天然，此先師之說也。晝夜
屯蒙法自然，何用孜孜看火候，此先師之確論也。噫，聖人傳藥不傳
火之旨，盡于斯矣。詩曰：學人何必苦求師，泄漏天機只此書。踏破
鐵鞋無覓處，得來全不費工夫。三六

後序 三七

神無方，易無體，夫所謂玄關一竅者，不過神識氣，使氣歸神，回光
反照，收拾念頭之一法耳。玉溪子曰：以正心誠意為中心柱子者，是
也。夫所謂藥物火候者，亦皆譬喻耳。蓋大道之要，凡屬心知意為者，
皆非也。但要知人身中一個主宰造化底，且道如今何者為我。若能知

---

太上修真玄章 三八

一炁化生章第一

此，以靜為本，以定為基。一斡旋頃刻天機自動，不規中而自規中，
不胎息而自胎息，藥不求而自生，火不求而自出，莫非自然妙用。豈
可以忘言矣。明眼者以為如何？武夷昇真玄化洞天真放道人虛白子陳
沖素序。

神者，性也，有天地之性，有氣質之性。父母未生已前，即天地之性；
父母既生之後，即氣質之性。氣者，有天地之氣，真炁也。父母之氣，
凡炁也。蓋人初在母腹中，受父精母血，成其朕兆也。所謂凡炁合空

---

洞帝真九炁，而全其體段，所謂真炁也。一炁生胞，二炁生胎，三炁
長靈，明仙之炁而生魂，性始來。以體段未具，而不能靈。迨夫四炁
魄生，五氣臟生，第六炁高真衝融之炁，而生靈，體段始具，則能動。
動則神生，神生則性靈。至九月炁足，十月胎圓，然後降生。

性命根蒂章第二

神仙云：人在母腹中，其臍帶與母臍帶相連，母呼亦呼，母吸亦
吸。及乎降誕，剪去臍帶，然後各自呼吸。而所受父母一點凡炁，
則栖于下丹田中，而寄體于腎。其丹田前對臍，後對腎，在臍腎
之間，其連如環。廣一寸二分，有二竅，以應乾坤。上通泥丸，
下貫涌泉。旁有六竅，以應坎離震巽艮兌，以通六腑。一身之炁，
皆聚于此，如水之朝東，輻之湊轂。故此竅為命之根蒂，其性居
丹田泥丸，而寄體于心。泥丸者，在人之首，明堂之間，六合之內，
是為頂門，故世呼嬰兒頂門為性門也。性門未合，皆知宿生因緣

---

先天後天章第三

等事，合則忘之矣。故泥丸為性之根，能知性根命蒂，則始可言
修鍊矣。

天地之炁有二，未受胎已前，謂之先天，又謂之母炁。其為炁也，至
大至剛，充塞天地，周流六虛，晝夜不息。人纔受胎，便稟此炁，謂
之後天，又曰子炁。其炁亦充塞人腔子裏，每日用子時，斗柄帖地，
其時也。丹經云：精生其時，時至自知，百刻之中，切忌昏迷。天地
之炁既生，人身之子炁亦感類而從其發生，上升丹田，點化凡炁，以
成人身之造化。

---

形神玄用章第四

形者，神氣之舍；神者，形氣之主。形氣非神，塊然一物，靈神非形
氣，則茫然無歸宿之地。嗚呼！神則性也，氣則命也，二者不可偏廢。
修性而不修命，紫陽云：精神屬陰，宅舍難固，未免長用遷徙之法。
盡還來，散入諸趣。所以儒家云：論性不論炁不備，論炁不論性不明。

金丹作為章第五

鍊金丹者，以形譬鼎器，氣喻藥物，神喻火功。忘機絕慮，收視
返聽，使精神魂意五者不泄，定鼎器也。晝牝夜玄，攝心一處，
終日默默，如愚如痴。採藥物也，惺惺不昧，了了常如，神不外馳，

---

虛無生化章第六

其炁自息，調火功也。是以聖人忘形以養炁，忘炁以養神，忘神
以養虛，形神俱妙，與道合真。所謂忘者，非枯木死灰，面壁昏
坐，懵然無知之謂也。心若太虛，內外貞白，圓活如走盤之珠，
澄湛如印潭之月，動而不動，靜而不靜。必有事焉而勿正，心勿
忘，勿助其長，縱之不逸于外，制之不拘于內，胸次間常虛豁豁
地，夫是謂真忘矣。若夫虛化神，神化炁，炁化形，死矣，是與
天地之外，曰太虛太無，總曰虛無，又曰虛空。以無心，故虛故無，
虛則能容，無則能化。是以物各付物，事各付事，形各付形，氣各付氣。
四者各付本根，天地自運行，陰陽自升降，寒暑自往來，
四時自推遷，五炁自順布，飛潛自動靜。色自色，天地亦何容心焉。
此天地所以能長且久也。人不能與天地同長久者，以其有心，故不能
凡夫無別。

```