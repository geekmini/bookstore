```markdown
所謂孤陰不成者此亦其一也

呼吸之氣乃後天有形之陰物故亦如此言之

必要有先天炁機發動之時又有元靈獨覺及呼吸相依三寶會合已先煉成大藥者而轉歸黃庭結胎之所於此之時

此時者是當此結胎之時因文上句皆言先所化炁而至此始言胎息之意也此正申明必要煉精化炁以炁助胎以神主胎以呼吸結胎方成真胎息

而後以胎息養胎神得神炁乘胎息之氣在中一定

神炁與胎息相乘方是有配合的修真胎息之工所以能成真胎息得真定若無真炁便不是金剛不壞之身坐中只是昏沉瞌睡如何能長覺長明以長馭氣人大定成胎乎有間斷即非胎息

即是結胎之始正人藥鏡所謂初結胎看本命而得者

本命者二氣也元炁為生身命之本呼吸氣為生身命之具

而結胎之初必要本命二炁隨神之號令同凝於中而為真胎者也

雖似有微微呼吸若在臍輪而若不在臍輪在虛空正度人經所謂元始懸一

天仙正理直論增注 三九三

---

粒寶珠去地五丈如世尊之前地涌之寶塔在虛空中等語皆是也皆用運旋真息以漸至成胎頓然絕離口鼻不存呼吸滅卻有作恰然處胎相似而胎中之息始雖似有而終絕無即是真胎息所以成陽神者

若無大藥真氣服食若非三家相見必不能胎真息而神真純陽者也

如是而久久無間斷綿綿密密無時無刻而不是在胎中無息之景直證陽神大定絕無動靜起滅即是胎圓乃返還到如母胎初結一炁未成我而未分精炁與神之時正人藥鏡所謂終脫胎看四正而得者

看四正者驗四正功夫之有無也有則胎尚未圓以其有乃養胎之工也無則曰滅盡定而陽神成就矣

胎息還神固曰畢矣

胎事畢滅盡定佛亦滅盡定人涅槃故其經云若於佛事不周不人涅槃佛事周訖方人涅槃

畢其十月中關之事神仙之證也猶有向上田煉神還虛而證天仙者在所必當知故遷神於上田而出天門以陽神之顯見者倏出而倏人何也當前之十

炁體源流 三九四

---

月之內而或有出者是不宜出之出也由六根之為魔而妄出

妄出則神走而著魔境而息亦走著於口鼻必急人則依於息而歸胎

陽純則無魔陰盡則無魔陰將盡而未盡甚為魔者要除陰盡是要除魔盡也

此一段又再詳指示人以十月內之所當防此危險者

故起一出念而出陽神於天門

昔監養素胎成當出而不知出故劉海蟾寄書與之指示所出之法

天門者傳道集所言指頂門也古人於此贊之曰身外有身是也

若出之久恐神迷失而錯念

古云十步百步切宜照顧

故即人上田而依於虛無之定所以神既出胎喻同人生之幼小須三年哺乳者以定為乳哺也又言九載三年一定者言出定之初時而人定以完成還虛之天仙也證到至虛至無即證天仙矣然是定也人定時多而出定時少又宜

天仙正理直論增注 三九五

---

出之勤而人之速也我故曰出定之初即為人定之始也雖天仙已證亦無不定之時也故世尊亦曰虛空界盡我此修行終無有盡正如此也至於終天地之後超過劫運亦無不定之時也此猶仙佛以上無仙無佛之妙境而天仙佛之至者也後來聖真共知之共證之

此書稿成於天啟壬戌歲實欲藏之為門下學者便心目不意被人盜去但儒者竊取仙書愛慕之心勝可恠也由駱友而失駱故想像而梓不無疎略今崇禎己卯秋查舊稿加注賢道友復梓之以廣度人流行於天地之終皆所願也故附識之

直論起由

予作天仙正理直論僅僅九章完全畫出一個天仙樣子令有緣有志者見為頓悟

有志者不遇此書亦是無緣於道遇此而不參悟亦是無緣於道又或有遇之而無真學之心唯圖

炁體源流 三九六

---

詐偽欺世者亦當改惡從善而歸正道

非敢曰輕泄天機妄擬無罪只為度盡眾生為自度計者於是冒干天譴而直論亦緣我老祖師張靜虛真人得道後曰今日四大部洲全無半個人兒知道今當廣開教門奉此仙旨故也

張真人法派名靜虛常攜虎皮為座故當時皆稱虎皮張初與三友尋訪仙道夜半見白毫光於西而衝天次日西行夜宿又見日又趨之二友去而獨行獨見得光處在蜀之碧陽洞也人見仙師而求度甚切師遂授之道命之修數年成而始命出曰今日四大部洲絕無半個人兒知道你與我廣開教門張翁遂行按四大部洲者東勝神洲西牛賀洲南瞻部洲北衢廬洲佛經所說者是也張仙翁遂出西域轉北夷還中國見二大洲已無人矣實起度人之念止度得李虛庵一人而已

歷十五年間再傳而遞言於予

十五年間者張真人於萬歷己卯年度李虛庵至壬午年復至李家助李銀為行道之資李真人於萬歷丁亥受曹還陽請至其家曹與三友各具贊六金助道不足戊子曹三友又助師三十金而修成證果矣曹真人於萬歷癸巳與伍子遇甲午年夏五月至癸巳十五年也至壬

天仙正理直論增注 三九七

---

子又十九年曹復度伍子仙佛合宗全旨以出三界之上者並傳以助道之方囑之曰此元史所載邱真人助國之方也唯默記之倘護道要用則用之否則閑置之可也勿為世間作孽取大罪也予之十九年中苦志苦行或亦少仿佛於長春祖之苦志者得全大道敢不如命戒之哉

予初若為駭聞

駭世之學道者多豈真無半個人兒知道

而久之真見同世斯人不同聞斯道

得師度之後遍考仙聖之書聖聖同此一道也同此修成正果也差毫髮尚曰不成豈可有不同者乎每考問於全真侶不過只知御女採戰及卻一病小工為詭求衣食之計者與仙道之保精保炁胎神之理者不同聞考問於禪宗人不過曰當下便空以降魔轉劫僅為死後生人道之說與佛法空而不空之真空超劫之妙法不同聞又考在家俗士之學道者求假做黃白成富貴求房術久戰遂媱樂並無學道之實而志不同又考在家俗士之學佛者妄自尊而誑人曰曾參學手抱非忉利身觸悖天王口稱者當下就了只就了得一席媱媾何曾聞佛法可了而聞實不同世界劫壞如此安容得不直論而一救之耶又安容不直論留為後世聖真作正知見耶

炁體源流 三九八

---

故作此以指引後來凡我

邱祖門下符節正傳弟子得師口訣凡藥生內景

時至則神知為內景藥炁馳外則外別有景

採藥真工

即達摩祖師所謂二候得牟尼者

行火工

小周天之候即達摩祖師所謂四候別神功

止火景

詳後仙佛合宗語錄中

採大藥工

自古聖真所不輕傳此以前得百日煉精化炁之真法行得全功只成精滿炁足之凡夫知此而用得大藥方得長生此先聖所以必俟百日功成者而後言之

得大藥景

天仙正理直論增注 三九九

---

有六種震動之景也丹田火熾兩腎湯煎眼吐金光耳後風生胸後鷲鳴身涌鼻搐六根因其滅識皆有景驗

三關工

即名五龍捧聖者從此超凡以入聖乃聖聖不輕傳之秘法天機世間之所不知不聞者必俟百日功成者而後言之

服食工

度過鵲橋而下重樓喻曰服食非如飲食樣之食

守中理

即大周天之初古云守似有卻如無不有不無故喻之曰守中又聞胎息本在臍而若不着於臍養神本養中田之神又若不離於下田總若合二田成一虛空境界故亦喻之曰守中正秘密天機有不得顯言者

出神景出神收神法煉神還虛理

此守出收還等五者皆詳後仙佛合宗語錄中

炁體源流 四〇〇

---

歷歷秘授

歷授者次第盡傳上文十二句之秘法乃正傳之所必有而後聖真修之所當必受者

聞人世所不知

聞者言後聖得遇聖師而有所聞者人世者彼後聖同世之人也彼人所知皆世法中旁邪小術唯聖所聞皆彼不知正與直論中十二句秘法同

見凡書所不載

見凡世前書已載者皆古聖大略之言也不載者精切秘密天機舊不載於書而今得聞於聖師正與直論十二句皆同則師言可篤信奉行直論可憑稽考要知非遇仙者無真聞見非遇仙者不能措一言為直論

當下工修煉時更以直論相印師言

古聖之書每言一句又秘卻二句三句何以得全印證欲求全證又要搜索多書此貧者之愈難唯此直論兼注又後有仙佛合宗語錄及門仁賢問答之要以詳直論注腳盡露全旨則後聖得此一書足以全印可無餘恨矣

天仙正理直論增注 四〇一

---

得了然無疑無礙直證天仙唯我作書助道之一願也後來聖真未及得正傳者尤當從斯人悟究其逐節工景違合

凡有所聞即徵諸此書合則正違則邪作人天眼目者唯此書

心則不為妖人邪說所惑矣

凡一切邪說旁門皆與此書相違悖

如昔一光棍專以房術欺騙人者乃借言曰鉛汞不在身中取已明說破愚按棍賊此言謂鉛汞不在自身是女人身上取的鉛汞者喻陰陽豈有陰陽二者俱在女人身上取之言而可惑人取信乎猶且言之咦

天律王章共誅之

此書本代天仙救世代佛破邪盡是表明天上梵德至道之言有天目共視天耳共聽天律共護若有邪人假借正言行彼邪說天有霹靂伐其性命王有典刑滅其身形

炁體源流 四〇二

```