```markdown
本卯酉二時以行沐浴純陽翁已直言之矣其師正陽翁曰寅申者寅之下即卯申之下即酉戒修士至寅申之候不可忘失卯酉之沐浴也

又曰沐浴脱胎分卯酉

沐浴之工固行於卯酉之候及脱胎亦同於卯酉人藥鏡謂終脱胎看四正即此語脱胎之沐浴曰分者前似有而後似無也人人不洩煉炁化神之工唯正陽翁於此洩萬古之秘

又曰沐浴潛藏總是空

沐浴而成空名曰仙機不能真空則墮旁門強制外道而亦成大病

悟真篇註疏曰子進陽火息火謂之沐浴午退陰符停符亦謂之沐浴

停符二字亦可發明

正陽老祖曰果然百日防危險

小周天有進退之火有不進不退之火若進退不合進退之數不合進退之機不由進退所當行之道不合進退之所當起止已合已由不知火足之當止皆危險所當防者

蕭紫虛曰防火候之差失忌夢寐之昏迷

天尊得道了身經曰調息綿綿似有如無莫教間斷

息不綿綿則不謂之調無不似有有不如無則亦不謂之調有間斷則亦不謂之調

張紫陽曰謾守藥爐看火候但安神息任天然

神息任天然似大周天之火其實止有藥爐則是言小周天矣但煉藥爐中之火雖屬有為畢竟要合天然自在為妙不如是則非仙家真火真候乃外道邪說之火矣

石杏林曰定裏見丹成

石之師紫陽云唯定可以煉丹不定而丹不結此甚至要之語因是總言故不入此正文大字

紫陽曰火候不用時冬至不在子及其沐浴時卯酉時虛比

虛比二字總貫穿四句不用時者不用歷書一日十二之時而用心中默運十二時而虛比也冬至者是人自身中陽生時候虛比曰冬至故身中陽生時必要起子時之火即發生之時為子不在天時仲冬子月之子也於一日十二時中遇生皆可言子在沐浴當行之時虛比於卯酉卯在六陽時

又曰不刻時中分子午無爻卦內定乾坤

一日每時有八刻不刻之時是心中默運火符之時虛分子午不用有刻之時也每卦有六爻易也身中借乾坤虛比鼎爐故言無爻

此皆言煉藥行火小周天之候也

此一句是沖虛子之言總結上文眾聖真所言百日所用之火也

吉王太和問曰古來言火候者多何以分別此名小周天為百日煉精化炁之用伍子答曰小周天者有進退有沐浴有顛倒有周天度數凡言煉藥煉丹守爐看鼎藥熟丹成皆百日小周天之事我據此法而分別言小後之聖真善學者凡見大藏中所未見者皆當以此法分辨要知前聖必不以無用之言而徒言之

心印經曰迴風混合百日工靈

迴風者迴旋其呼吸氣之喻也混合者因元神在心元炁在腎本相隔遠及炁散而馳外神雖有知

而不能用者無混合之法也故此經示人用呼吸之氣而迴旋之方得神炁歸根復命而混合之方得神宰於炁而合一倘無迴風之妙用則神雖在宰炁亦未知炁曾受宰否此為煉金丹至秘之至要者若用至於百日之工則靈驗已顯炁已足而可定神已習定久而可定故小周天火迴風法之所當止也自此以下皆言小周天火足當止

正陽老祖曰丹熟不須行火候更行火候必傷丹

火足而丹熟不用火矣故有止火之候遇止火之候一到即不須行火矣若再行火亦無益傷丹者丹熟則必可出鼎而換入別鼎若不取入別鼎則出無所歸不傷丹乎精化炁於炁穴炁化神於神室故曰別鼎

崔公曰受炁足防危凶火候足莫傷丹

炁足受補法而炁足亦宜防滿而溢之危險防者見止火之候而即止之則不傷丹而得防之功何為滿而溢我亦不至有此老師曾囑曰當不用火必勿用你若用火不已丹之成者更無所加疑而怠慢但已滿之元精防其易溢而非真有溢也以其尚未超脫離此可溢之界耳此正可凡可聖之分路頭也

紫陽曰未煉還丹須速煉煉了還須知止足若也持盈未已心不免一朝受殆

未煉還丹之時一遇丹藥即當還煉用一周天之火藥生即採煉勿虛負藥生曰速煉採得藥歸而煉火候明白不差誠心勇心行之亦曰速煉如此藥也真火也真速煉必速成丹成火足必要知止而止若任丹成至足之炁持此盈滿未知止火而止終限於小成尚未脱生死輪迴之慾界知止火採得大藥金丹而超脱之則行向上轉神入定斯免生死之始

蕭了真曰切忌不須行火候不知止足必傾危

真陽曰老師曹還陽真人自云曾親見此事來故深為我弟兄二人詳囑之同問師前煉丹時也知止火採得大藥衝關特未過耳今復為之熟路舊事不異何得有此傾危老師曰當初李真人傳我時言藥火最秘最要者盡與你明之矣即可修而成矣但關之前有五龍捧聖之法是至秘天機非天仙不能傳非天仙不能知非天下之可有非凡夫之敢聞待你百日工成止火採大藥時方與你言之及師迴師家我居我室相去日遠我猛心奮勇決烈為之那怕仙不能成天不能上行之五十日而丹成止火採大藥而得藥自知轉上衝關而不透乃思採戰房術我所知甚多皆言過關若得

一法試而透過也省得待師來遂將前邪門旁法所聞一一試用絕無可透始知邪門之法盡是欺人妄語而無實用者及年終師來我詳細訴於師師曰真好決烈仙佛種子真到此地你今所說見的內有此一景我未曾與你說得同於李老師所言你今真到即能言也可近來聽受捧聖之法我聞已亦即行之行不數日止火景到恨不即得之為快即採之大藥不來火尚未甚足也如邱真人所謂金精不飛者是也再採再煉而止火之景又到疑之曰初得景到而止火採之而不得大藥且待其景到之多而止大藥必得矣至四而遇傾危之患我想尹清和真人云老師邱真人當止火時而長安都統設齋受食已而未及止火至晚走失三番謂之走丹前功廢矣須重新再煉乃泣曰我自福小敢不勉哉奮勇為之後即成天仙今我既在其轍敢不繼芳踪乎亦奮勇為之又思我初煉精時得景而不知猛吃一驚而已及再靜而景再至猛醒曰師言當止火也可惜當面錯過又靜又至則知止火用採而即得矣是採在於三至也今而後當如之及後再煉不誤景初而止失之速不待景至四而止失之遲不速不遲之中而止火得藥衝關而點化陽神凡真修聖真千辛萬苦萬萬般可憐煉成金丹豈可輕忽令至傾危哉凡聖關頭第一大事吾弟兄垂淚而詳述邱曹二真人之案為七真派下後來聖真勸誡即此便是止火之候大有危險之所當知者學者不可以為閒言而

忽之是你自己福力

此皆言丹成止火之候也

此一句是沖虛子之言總結上文此一段止火之說也從來世人學道者並不知有止火之候雖有前聖多言皆忽之而不究今特別列類而詳言之

故陳致虛亦有云火候者候其時之來候其火之至看其火之可發此火候也

慎其火之時到此火候也察其火之無過不及此火候也明其火之老嫩溫微

此火候也若丹已成急去其火此亦候也

陳致虛前已言其妙非可一概而論中有逐節事條可不明辨之乎此又詳列其條以明申前旨學者最當參究

天仙九還丹火之秘候宜此若此數者煉精化炁之候備矣

此又是沖虛子總結前採取烹煉止火等皆旨百日關內事止此令學者知參究前聖之說此以下予故曰起之舍也句止又沖虛子自言百日關內之火候等秘機而總言之者

予故曰自知藥生而採取封固運火天周其中進退顛倒沐浴呼噓行住起止

工法雖殊

此節同致虛逐節事件之說

真機至妙在乎一氣貫真炁而不失於二緒一神馭二炁而不少離於他見

三百周天數猶有分餘象閏數一候玄妙機同於三百候方得炁歸一炁神定

一神精住炁凝候足火止以為人藥之基存神之舍也

此一段又沖虛子列言百日煉精用火細微條目而精言實悟之旨也蓋小周天是煉精時火候之一總名也其中事理固多前聖固有各言其採藥是一候而封固又一候達摩亦只言二候採藥者並採封二者而混言也又言四候別有妙用者乃小周天三百六十內之候也我今遵仙翁而二言之及周天時言進退候者若不似進退而亦虛擬之為進退鉛汞丹法言進退者進則用火入爐退則不用火而離爐此實可據而易言或以加多為進減少為退亦可據而易言煉精者則不似此說我今亦只勉強而虛比不似以為似意謂六陽時以乾用九數之多為進六陰時以坤用六數減少為退既在周天之內進陽火退陰符非多少為言則不可若以用不用為言則遠甚矣顛倒者除藥物配合顛倒不必言但言火候中之顛倒呂仙翁云大關節在顛倒初老師言六陽火專於進升而

退後隨之而已六陰符專於退降而進又後隨之而已曰專者專以進升主於採取專以退降主於烹煉也曰後隨者順帶之義以其往來之不可無亦不可與專主並重用也此聖真秘機之顛倒也

沐浴者子丑十二支次第之位凡世法有五行故內丹有五行之喻五行各有長生之位寅申巳亥丑寅至卯所當行之火借沐浴之位而稱火工曰沐浴酉亦如之舉世愚人邪棍尚不知沐浴何以得名何由以知沐浴之義之用哉今此只略言捷要耳更詳於仙佛合宗語錄中觀此者可自查語錄以考其全機行住起止者行則仙佛二宗之喻也住則仙佛二宗之前喻也起則採封二候之後小周天候之所起也止則小周天候足而止火也一氣者呼吸之氣貫串真炁自採至止不相離離則間斷復貫則二頭緒矣此由昏沉散亂之心所致甚則二三四緒皆無成之火矣戒之戒之固然以息氣串真炁必主宰用一神馭之而不離若內起一他見則離若外着一他見則離離則無候無火矣焉能炁足炁生三百六十度故曰周一夭猶曰五度四分度之一所謂天度之分餘為閏位者非耶知有閏則知天之實周矣能實周則炁易足丹易成而初生之藥亦易生矣玄機者不傳之秘機也火候一一皆要用此若不用此則火必不能如法呼吸則滯於真息而近凡夫之口鼻重濁而為

而道光薛真人乃有定息採真鉛之旨既得真鉛大藥服食正陽謂之抽鉛

火止而基成如此永為人藥之基址為存神入定之宅舍此正所謂先取白金為鼎器者是也

一炁之外弛欲界為媱姤之精為視聽言動成媱姤之助皆能復歸於一炁能真不動同於無情不動一神之動為媱姤之神着視聽言動為媱姤之助者不馳外而復歸一神能真人大定所得候足大藥者即陽精化炁之金丹也果從何求而得亦從丹田炁穴中生出當未化炁之先所生也出丹田但無形之炁微附外體為形曹老師因後有大藥之名便稱此為小藥之名以其炁小故也及煉成金丹既化炁之後所生也出丹田曰大藥實有形之真炁如火珠亦是從無而入有也黃帝曰赤水玄珠一曰真一之水曰真一之精曰真一之炁曰華池蓮華曰地涌金蓮曰天女獻花曰龍女獻珠曰地涌寶塔又曰刀圭曰黃芽曰真鉛如是等仙佛所說異名不過只一丹田中所生之真炁既成自有之形所以不附外形而唯生於內用於內亦我神覺之可知可見者及渡二橋過三關皆可

```