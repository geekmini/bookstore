# 無根樹道情二十四首

## 無根樹花正幽

貪戀紅塵誰肯修，
浮生事苦海舟蕩去，
飄來不自由無邊無岸難泊繫，
長在魚龍險處游。
莫待風波壞了舟，
肯回首是岸頭。

## 無根樹花正微

樹老將新接嫩枝，
桃寄柳桑接梨傳與修真作樣兒。
自古神仙栽接法，
人老原來有藥醫。
訪明師問方兒，
下手速修猶太遲。

## 無根樹花正青

花酒神仙古到今，
煙花寨酒肉林不犯葷腥不犯淫。
犯淫喪失長生寶，
酒肉穿腸道在心。
打開門說與君，
無酒無花道不成。

## 無根樹花正孤

借問陰陽得類無，
雌雞卵難抱雛。
背了陰陽造化爐，
女子無夫為怨女，
男子無妻是曠夫。
嘆迷徒太模糊，
靜坐孤修氣轉枯。

## 無根樹花正偏

離了陰陽道不全，
金隔木汞隔鉛。
陽寡陰孤各一邊，
世上陰陽男配女生子生孫代代傳。
順為凡逆為仙，
只在中間顛倒顛。

## 無根樹花正新

產在坤方坤是人，
摘花戴採花心花蕊層層艷麗春時。
人不達花中理，
一訣天機值萬金。
借花名作花身，
句句敲爻說得真。

## 無根樹花正繁

美貌嬌容似粉團，
防猿馬劣更頑。
掛起娘生鐵面顏，
提出青龍真寶劍。
摘盡牆頭朵朵鮮，
趁風帆滿載還怎肯空行到寶山。

## 無根樹花正飛

卸了重開有定期，
鉛花現癸盡時。
依舊西園花滿枝，
對月纔經收拾去。
又向朝陽補衲衣，
這玄微世罕知須共神仙仔細推。

## 無根樹花正開

偃月爐中摘下來，
延年壽減病災。
好結良朋備法財，
從茲可成天上寶。
一任羣迷笑我獃，
勸賢才休賣乖不遇明師莫強猜。

## 無根樹花正圓

結果收成滋味全，
如朱橘似彈丸。
護守堤防莫放閒，
學些草木收頭法。
復命歸根返本元，
選靈地結道庵會合先天了大還。

## 無根樹花正亨

說到無根卻有根，
三才竅一二五精。
天地交時萬物生，
日月交時寒暑順，
男女交時姙始成。
甚分明說與君，
只恐相逢認不真。

## 無根樹花正佳

對景忘情玩月華，
金精旺耀眼花。
莫在園中錯揀瓜，
五金八石皆為假。
萬草千方總是差，
金蝦蟆玉老鴉，
認得真鉛是作家。

## 無根樹花正多

遍地開時隔愛河，
難攀折怎奈何。
步步行行龍虎窩，
採得黃花歸洞去。
紫府題名永不磨，
笑呵呵白雲阿，
准備天梯上大羅。

## 無根樹花正香

鉛鼎溫溫現寶光，
金橋上望曲江月裏分明見太陽。
吞服鳥肝并兔髓，
換盡塵埃舊肚腸。
名利場恩愛鄉，
再不回頭空自忙。

## 無根樹花正鮮

符火相煎汞與鉛，
臨爐際景現前。
採取全憑渡法船，
匠手高強牢把舵。
一任洪波海底翻，
過三關透泥丸，
早把通身九竅穿。

## 無根樹花正濃

認取真鉛正祖宗，
精炁神一鼎烹。
女轉成男老變童，
欲向西方擒白虎，
先往東家伏青龍。
類相同好用功，
外藥通時內藥通。

## 無根樹花正嬌

天應星兮地應潮，
屠龍劍縛虎縧。
運轉天罡斡斗梢，
煅煉一爐。