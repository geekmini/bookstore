```markdown
重。若人指點心肝脾肺腎不著處，卻如虛處巧捏一穴，其言終矣，著
一處，卻非終矣。

藥物

精中氣血中精，精氣元同太極成。莫言呼吸爲交感，此物安能有死
生。

火候

進火之時，頃刻一周天。夫十個月而三百日，三千六百時，三萬刻。
或刻刻行火候，或時時行火候，或日日行火候，或時中不拘于刻，或
日中不拘于時，但用便用。但不知法度，則亂升亂降，則不能上矣。
口訣存焉。

中宮

土生萬物，心主萬事，心即土也，土即心也，故曰中央戊己土。中央
即玄關一竅也。了得土，萬物死，了得心，萬事息。今知學道人，茫

<!-- Image (18, 596, 76, 623) -->
南宗聖典選錄
二七三

---

茫只向外邊尋覓，卻不去中心求其道也。

抱一

脫胎吞入腹，在於人間，九載積行滿八百，而證于仙。乾坤往來，游
遍名山洞府，行滿八百之日，奉金書玉詔，而列于班矣。

出神名曰解胎

學道底人，總不知火候，沐浴造化之備，其脫胎之時，莫非口傳心授爾。

玄關一竅

玄關一竅者，乃一身總要之關也，此竅者即心中之心是也。其心非肉
心，乃心中之主宰，一身萬事之神也。其神者無形無相，非有非無也。
人能無私之時，便是玄關一竅，纔有一毫私欲，不是也。程子曰：不
偏不倚之謂中，纔有偏倚便不中也。杏林石真人曰：身裏有玄機，心
中無垢塵。斯言盡矣。

玄關一竅，萬事之宗，動交于物，靜養在中。不無不有，非色非空，

<!-- Image (939, 597, 997, 623) -->
炁體源流
二七四

---

凝然湛定，氣息流通。左升白虎，右發青龍，齊停夾脊，鼓起巽風。
搧開爐鞴，透上崑峰，乾坤交姤，化作一泓。降至舌端，嚥入黃宮，
一日之內，三四遍功，初關百日，沐浴一月，中關百日，沐浴前同。
上關百日，火候數窮，脫胎神化，抱一養童。九年行滿，白日上
升。大道無言非有問，忘形忘象求鉛汞，守中一物莫存眥，專意
身心要守定。呼吸一應便神清，六脈自然朝性命，精神魂魄各歸
元，至此身心寂不動。一陽生至二陽遷，只待溫溫行火令，須臾
直舉至銀河，玉枕泥丸如火烘。乾坤交媾降明堂，項上圓光懸寶
鏡，如如下降至舌端，滿口馨香甘液噴。徐徐嚥納下黃庭，遍體
金光隨罩定，三家相見結嬰兒，一卦三二兩卦定。晨昏握運仗天
罡，四三皆拱璇璣柄，一年迸破頂顎門，是謂超凡而入聖。九年
抱一行圓滿，獨步翔鸞歸大洞。吾今泄破聖賢機，洗耳瞑心存一
定，莫待鉛虛汞散飛，他時赴死甘心盡。玄機備細剖心傳，學道

<!-- Image (18, 596, 76, 623) -->
南宗聖典選錄
二七五

---

人人早精進。

初下手

【沐浴】

身中沐浴，乃氣候之沐浴；月中之沐浴，乃丹頭之沐浴也。紫陽曰：
兔雞之月及其時。斯言者，兩月沐浴也。
精全氣旺藥爐溫，二八臨門固蒂根，不向抽添加火候，洗心滌慮道常
存。
又氣候來潮，須當塞兌垂簾，湛然無欲，以待氣候過也。毋得縱意四散，
所謂不能固濟，須丹傾矣。
工夫到此要防危，不比尋常一類推，氣候來潮須保養，禁關閉兌守無
爲。

<!-- Image (939, 597, 997, 623) -->
炁體源流
二七六

---

【靜極生陽】

<!-- Image (216, 350, 437, 443) -->

<!-- Image (18, 596, 76, 623) -->
南宗聖典選錄
二七七

---

【一日衰似一日】

嫩如涌泉之泛上是也，老如蟻行，如毛細是也。

<!-- Image (178, 151, 538, 488) -->

<!-- Image (939, 597, 997, 623) -->
炁體源流
二七八

---

閉目若存中，如空空不空，坤宮真氣發，背上炎烘烘。巽風輕鼓舞，
一直透天宮。閉之不可放，化作滿頭霧。徐徐而放下，大地作甘霖。
陰陽
夫人者，頭乃諸陽聚會之所，其中有陰，名曰真汞。五臟者，乃
諸陰聚會之所，其中有陽，名曰真鉛。蓋心者，上不屬於陽，下不屬
于陰，而得其中以爲一身之主宰。視之不見其形，聽之不聞其聲，叩
之者感而遂通，中之者寂然不動。人若向此不動中做工夫，終至純熟，
則知天地造化悉備于我矣。

四五六七
四六 米晶子注：真訣竅，多思多想。認定真竅做工夫，天人必應也。
四七 米晶子注：作人天眼目

南宗聖典選錄摘錄終

<!-- Image (18, 596, 76, 623) -->
南宗聖典選錄
二七九

---

註呂祖百字碑

養氣忘言守

凡修行者先須養氣養氣之法在乎忘言守一忘言則氣不散守一則神不出訣曰緘舌靜抱神定
降心爲不爲

凡人之心動蕩不已修行人心欲人靜貴乎制伏兩眼者心之門戶須要垂簾塞兌一切事體以
心爲劍想世事無益於我火烈頓除莫去貪着訣云以眼視鼻以鼻視臍上下相顧心意相依着意
玄關便可降伏思慮

動靜知宗祖

動靜者一陰一陽也宗祖者生身之處也修行人當知父母未生之前即玄牝也一身上下乾坤八
卦五行四象聚會之處乃天地未判之先一點靈光而成即太極也心之下腎之上彷彿之內念頭

一 張三丰真人註。校對版本：《道藏輯要·畢集八·三丰全集·註呂祖百字碑》

<!-- Image (939, 597, 997, 623) -->
炁體源流
二八〇

---

無事更尋誰

無息所起之處即是宗祖所謂動靜者調和真氣安理真元也蓋呼吸天根吸接地根即闔戶之謂
坤闢戶之謂乾呼則龍吟雲起吸則虎嘯風生一闔一動一靜貴乎心意不動任其真息往來
綿綿若存調息至無息之息打成一片斯神可凝丹可就矣

真常須應物應物要不迷

若能養炁忘言守降伏身心神歸炁穴意注規中混融一炁如鷄抱卵如龍養珠念茲在茲須臾不
離日久工深自然現出黍米之珠光耀如日默化元神靈明莫測即此是也

不迷性自住性住氣自回

此道乃真常之道以應事易於昏迷故接物不可迷於塵事若不應接則空寂虛無須要來則應之
事去不留光明正大乃是不迷真性清靜元神凝結訣曰着意頭頭錯無爲又落空

凡人性烈如火喜怒哀樂愛惡增變態無常但有觸動便生妄想難以靜性必要有真慾念則火
降真寡欲則水昇身不動名曰煉精煉精則虎嘯元神凝固心不動名曰煉氣煉氣則龍吟元氣存
守意不動名曰煉神煉神則二氣交三元混元氣自回矣三元者精氣神也二氣者陰陽也修行人

<!-- Image (18, 596, 76, 623) -->
註呂祖百字碑
二八一

---

應物不迷則元神自歸本性自住性住則身中先天之氣自回復命歸根有何難哉訣曰回光返
照一心中存內想不出外想不入

氣回丹自結壺中配坎離

修行人性不迷塵事則氣自回將見二炁升降於中宮二陰陽配合於丹鼎忽覺腎中一縷熱炁上
沖心府情來歸性如夫婦配合如癡如醉二氣綢繆結成丹質而炁穴中水火相交循環不已則神
馭炁炁留形不必雜術自長生訣曰耳目口三寶閉塞勿發通真人潛深淵浮游守規中直至丹田
氣滿結成刀圭也

陰陽生反覆普化一聲雷

功夫到此神不外馳氣不外洩神歸炁穴已交愈加猛烈精進致虛之極守靜之篤身
靜於杏冥之中心澄於無何有之鄉則真息自住百脈自停日月停景璇璣不行太極靜而
生動陽產於西南之坤坤即腹也又名曲江忽然一點靈光如黍米之大即藥生消息也赫

二 米晶子注：中宮，天心也。
三 米晶子注：汞即真性靈光也

<!-- Image (939, 597, 997, 623) -->
炁體源流
二八二

```