```markdown
# 南宗聖典選錄

## 悟真篇序

### 丹房寶鑒之圖

#### 陽

**玄門**

**精**

**神**

**震龍木雨青東三甲**

**曾青成數八雷電**

**柔二南赤日火午**

**表己土朱雀金烏火龍**

**日魂烏肝朱砂窈冥**

**崑崙成數七**

#### 陰

**牝戶**

**氣**

**血**

**兌虎**

**金風白西四庚**

**白錫**

**成數九山澤**

**剛一北黑月水子**

**裏戊土玄武玉兔金虎**

**月魄兔髓黑錫恍惚**

**曲江成數六**

**真土**

**狀**

**若明窗塵**

**若黍米**

**若玄珠**

**土無正形**

**挨排四象**

**生真土金**

**液大還丹**

---

**校對版本：玉蟾宮管理委員會出版《南宗聖典》**

**摘自《南宗聖典·初祖紫陽真人·悟真篇·悟真篇序》**

---

## 鉛

**金丹大丹內丹還丹神丹真鉛大藥嬰兒谷神聖胎**

**刀圭七返玉壺丹紫金丹絳雪丹赤赫金丹龍虎大藥**

**金液還丹玉液還丹九轉丹紫金霜真黃芽真陰陽真玄牝**

**真父母真龍虎真種子真主人真鉛汞真一宇宙之主秋石**

**河車金公金妃陽丹金鼎君黃男三五一美金花摩尼珠**

**白馬牙水中金玉蘂金砂神符白雪龜精鳳髓兔髓烏肝**

**日魂月魄壺中日月先天地精太一含真氣**

**商夫君金液金華玉池華池**

**嬰兒黃男金精黃芽白頭老子素練郎君**

**西山白虎火棗沉黃芽鉛主人父母**

**地魄丹母赤鳳髓陰中真陽上弦金八兩**

---

## 汞

**參妻臣水銀流珠玉液神水姹女玄女**

**木液白雪碧眼胡兒青衣女子東海青龍**

**交梨浮陰火白賓客民子天魂丹基**

**黑龜精陽中真陰下弦銀半斤**

---

## 已上汞之異名

---

## 懸胎鼎

鼎周圍一尺五寸，中虛五寸，長一尺二寸。狀似蓬壺，亦如人之身形。分三層，應三才。鼎身腹通直，令上中下等均勻。入爐八寸，懸於竈中不着地。懸胎是也。又謂之朱砂鼎，張隨注云又名太一神爐。

---

## 鐵牛圖

滿庭芳

真鐵牛兒，形容醜惡，性剛偏好爭馳。人人皆有，那箇解牽騎。種就黃芽滿院，更須用，神水澆之。中宮裏，若無此獸，安得似嬰兒。乾坤真動靜，生成家活，總賴於伊。饑餐虎髓，渴飲水銀池。夜半牽車進火，霞光迸，海底騰輝。牧童笑，華池宴罷，乘箇月明歸。

---

## 偃月爐

爐面周圍約一尺二寸，明心，橫有一尺，立唇，環匝二寸，唇厚二寸，爐口偃開鍋蓋，又如仰月狀，故名偃月爐也，張隨注云：又名威光鼎也。

---

## 挨排四象生真土詩

東方青龍西白虎，南面朱雀北玄武。

四獸猙獰不可當，定計將軍能作主。

兩手擒來合戰時，正見中秋月當午。

殺氣驚天動鬼神，用盡周星震區宇。

須臾戰罷兵器收，產顆明珠號真土。

---

## 鍊鉛火候

三十文爻七十武，二百六十分明數。

首尾須教用武烹，中間文火溫溫煮。

爐中鍊出五彩光，赫赫一粒大如黍。

將來掌上和殼吞，逍遙永作真仙侶。

---

## 火記六百篇

火記六百篇，十月如轉轂。朝昏各一卦，屯蒙相趁逐。

---

## 沐浴

子時發陽火，二百一十六。午時起陰爻，十八八個足。

鉛消汞自乾，熏蒸丹已熟。陰盡變純陽，體貌如瓊玉。

刑德同生殺，加臨二八門。丹砂宜沐浴，神水灌靈根。

閉兌留金汞，禁關養魄魂。不須行火候，爐裏自溫溫。

---

## 抱一

國富民安後，修成體屬乾。凝神歸妙道，抱一守丹田。

去住渾無礙，升騰任自然。九年功滿日，獨步大羅仙。

---

## 七言四韻凡一十六首

一

不求大道出迷塗，縱負賢才豈丈夫。

百歲光陰石火爍，一生身世水泡浮。

只貪利祿求榮顯，不顧形容暗悴枯。

---

## 試問堆金等山嶽，無常買得不來無。

二

人生雖有百年期，壽夭窮通莫預知。

昨日街頭猶走馬，今朝棺內已眠屍。

妻財遺下非君有，罪業將行難自欺。

大藥不求爭得遇，遇之不鍊是愚痴。

右二章真人以此感悟世人，唯恐或後，故列之于首。

三

學道須是學天仙，

葉士表曰：仙有千種，天仙者，形神俱妙，與道合真，聚則成形，散則成氣。學此道者，當內外虛明，表裏瑩徹，如立一塵，則成滲漏。

---

## 唯有金丹最的端。

李筌曰：還丹之術百數，此謂金丹者，金液大還丹也。○《參同契》曰：金來歸性初，乃得稱還丹。蓋金為藥母，金吐其液復還丹田，謂之金液還丹也。○魏師呂《先天大學書》曰：夫金丹者，先天一氣之祖，後天而生兩儀三才，萬物之母。《易》曰：乾元者，始而亨者也。萬物資之以始，能以美利利天下，而不言所利者，有剛健中正純粹之德。功成退位居偏。乾居亥位，寄體北方水中，坎之中爻是也。聖人能返而歸根復命，與元神道合，生生無窮，總括萬象，謂之得一，故強名曰丹，非法術也，是乾道變化，陰陽不測之謂也。《金碧經》曰：神室者，丹之樞轄，在坎離一二數。○《參同契》曰：金來歸性初，乃得稱還丹。謂之金液歸真，形神俱妙之道，至簡至易，一得永得。所以萬論千經，能變化自然生神，得其口訣，雖至愚小人，立躋聖位。是以天機祕惜，不許授之非人，輕泄妄傳，殃及九祖。是知金丹者，無上至真之徑路也。黃帝修之，以登雲天，後世成真合道，頓超生死，盡因金丹而成。○真人曰：屈指從今飛步者，

---

## 盡因金液出塵寰，即此義也。

二物會時情性合，五行全處虎龍蟠。

真一子曰：金者，情也。水者，性也。金生于水，猶情生于性，水隱于金，猶情復于性。或曰金為母，何得謂之情邪？而《參同契》曰：金為水母，母隱子者是也。交會則金水混融，金聚則虎龍蟠結，故下章云：既驅二物歸黃道，爭得靈丹不解生。○《參同契》曰：坎為水、為月，在人為腎。腎臟生精，精中有正陽之氣，炎昇于上，精陰氣陽，故鉛柔而銀剛。虎性屬金，而金能生水，顛倒取之，母隱子胎，故虎向水中生也。虎乃配鉛，陰中之陽也。離為火、為日，在人為心。心臟生血，中有真一之液，流降于下，血陽液陰。故砂陽而汞陰。龍性屬木，而木能生火，顛倒取之，故母隱子胎，龍從火裏出也。龍亦配汞，陽中之陰也。

本因戊己為媒娉，遂使夫妻鎮合歡。

葉士表曰：坎離納戊己，戊己坎離中氣。言前二物因中氣升降，生成配合也。○無名子曰：戊己屬土，謂之黃婆。龍虎金木，間隔東西，黃婆使之會合，豈非媒娉乎？

---

## 只候功成朝北闕，九霞光裏駕祥鸞。

四

此法真中妙更真，都緣我獨异于人。自知顛倒由離坎，誰識浮沉定主賓。

葉士表曰：五位相得，而名有合。乾納甲壬，一九成十，坤納乙癸，四六成十，艮丙震庚，三七成十，巽辛兌丁，二八成十，坎離戊己，共得十五。顛倒上下不變，所以顛倒升降皆由之也。鉛沉汞浮，沉者為主，浮者為客。○袁公輔曰：惟其如此，是以古之真仙上聖，皆知陰陽顛倒在坎離兩卦，但世罕有識得浮沉主賓者。故高象先云：舉世無人識河車是也。

金鼎欲留朱裏汞，玉池先下水中銀。

葉士表曰：此言浮沉主客也。離火生汞，坎水生金，汞因鉛結，鉛制汞伏，乃子母相應也。

---

## 神功運火非終夕，現出深潭日一輪。

葉士表曰：天地運神功以生萬物，人能法天地以運符火，不待旦夕之間，元海陽光生也。真人謂：一時辰內管丹成。即此義也。○無名子曰：火即二弦之氣，非終旦者，明一時之中金丹之成也。此法外藥法象也。

九

勸君窮取生身處，返本還元是藥王。

```