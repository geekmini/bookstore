```markdown
詩曰：混沌生前混沌圓，個中消息不容傳。擘開竅內竅中竅，踏破天
中天外天。斗柄逆旋方有象，臺光返照始成仙。一朝撈得潭心月，覷
破胡僧面壁禪。

藥物圖

汞鉛玄牝共一家 從此變成乾健體
先天炁 後天炁 性由自悟
入黃房 成至寶 命敘師傳

龍虎陰陽同一性 潛藏飛躍盡衷心

二七

米晶子注：用心着意。火候而今赤肉團。

南宗聖典選錄 二四三

---

圖候火

縱識朱砂與水銀 聖人傳藥不傳火
殺生閉 靜但志識
邪淫 法自然
多言 開 盜天地
飲酒 動 奪造化

五戒

不知火候也如閑 我今拈出甚分明
百刻時中分子午
無爻卦內別乾坤

二四四

---

玄牝

《悟真篇》云：要得谷神長不死，須憑玄牝立根基。真精既返黃金室，
一顆明珠永不離。夫身中一竅，名曰玄牝，受炁以生，實為神府，三
元所聚，更無分別，精神魂魄，會于此穴，乃金丹返還之根，神仙凝
結聖胎之地也。古人謂之太極之蒂、先天之柄、虛無之宗、混沌之根、
太虛之谷、造化之源、歸根竅、復命關、戊己門、庚辛室、甲乙戶、
西南鄉、真一處、中黃房、丹元府、守一壇、偃月爐、朱砂鼎、龍虎穴、
黃婆舍、鉛爐土釜、神水華池、帝一神室、靈臺絳宮，皆一處也。然
在身中而求之，非口非鼻、非心非腎、非肝非肺、非脾非胃、非臍輪、
非尾閭、非膀胱、非谷道、非兩腎中間一穴、非臍下一寸三分、非明
堂泥丸、非關元炁海，然則何處？二八

二八 米晶子注：呂祖曰千處萬處皆是一處也。

南宗聖典選錄 二四五

---

曰：我的妙訣，名曰規中，一意不散，結成胎仙。《契》云：真人潛深
淵，浮游守規中。此其所也。《老子》曰：多言數窮，不如守中。正在
乾之下，坤之上，震之西，兌之東，坎離水火交媾之鄉。人一身天地
之正中，八脈九竅，經絡聯轅，虛閑一穴，空懸黍珠，不依形而立，
惟道體以生。似有似無，若亡若存，無內無外，中有乾坤，黃中通理，
正位居體。《書》曰：惟精惟一，允執厥中。《度人經》曰：中理五炁，
混合百神。崔公謂之貫尾閭，通泥丸。純陽謂之窮取生身受炁初。平
叔曰：勸君窮取生身處。此元炁之所由生，真息之所由起。故玉蟾又
謂之念頭動處。修丹之士不明此竅，則真息不住，神仙無基。且此一竅，
先天而生，後天而接，先後二炁，總為混沌。杳杳冥冥，其中有精；
恍恍惚惚，其中有物。物非常物，精非常精也。天得之以清，地得之
以寧，人得之以靈。譚真人曰：得灝炁之門，所以歸其根；知元神之
囊，所以韜其光。若蚌內守，若石中藏，所以為珠玉之房，皆真旨也。

二四六

---

然此一竅，亦無邊傍，更無內外。若以形體色相求之，則又成大錯謬
矣。故曰不可執于無為，不可泥于存想，不可著于持守。
聖人法象，見于丹經。或謂之玄中高起，狀似蓬壺，關閉微密，神運
其中。或謂之狀如鷄子，黑白相扶，縱廣一寸，以為始初。彌歷十月，
脫出其胞。或謂之其白如練，其連如環，方廣一寸二分，包一身之精粹，
此明示玄關之要，顯露造化之機。學者不探其玄，不躋其奧，用工之時，
便守之以為蓬壺，存之以為鷄子，想之以為連環，模樣如此，形狀如此，
執有為有，存神入妄，豈不大謬邪？要知玄關一竅，玄牝之門，乃神
仙聊指造化之基爾。玉蟾曰：似有而非，除卻自身安頓何處去？然其
中體用權衡，本自不殊，如以乾坤法天地，離坎體日月是也。《契》云：
混沌處相接，權與樹根基，經營養鄞鄂，凝神以成軀。則神炁有所取，
魂魄不致散亂，回光返照便歸來，造次弗離常在此。其詩：經營鄞鄂
體虛無，便把元神裏面居，息往息來無間斷，全胎成就合元初。玄牝

二四七

---

之旨，備于斯矣。
抑又論之，杏林云：一孔玄關竅，三關要路頭。忽然輕運動，神水自
然流。又曰：心下腎上處，肝西肺左中。非腸非胃府，一炁自流通。
今曰玄關一竅，玄牝之門，在人一身天地之正中，造化固脗合乎此。
愚嘗審思其說，大略精明，猶未的為直指。天不愛道，流傳人間。太
上慈悲，必不固鰓。愚敢净盡漏泄天機，指出玄關的的大意，冒禁相付，
使骨肉相合。修仙之士，一見豁然，心領神會，密而行之，句句相應。
是書在處，神物護持。若業重福薄，與道無緣，自然邂逅斯訣，雖及
其密語曰：徑寸之質，以混三才。在腎之上，心之下，彷佛其內，謂
之玄關。不可以有心守，不可以無心求。以有心守之，終莫之有；以
無心求之，終見其無。若何可也？蓋用志不分，乃凝于神。但澄心絕
慮，調息令勻，寂然常照，勿使昏散。候氣安和，真人入定，于此定

二四八

---

中，觀照內景。纔若意到，其兆即萌。便覺一息，從規中起。混混續
續，兀兀騰騰。存之以誠，聽之以心，六根安定，胎息凝凝。不閉不
數，任其自如。靜極而噓，如春沼魚；動極而噏，如百蟲蟄。氤氳開闔，
其妙無窮。如此少時，便須忘炁合神，一歸混沌，致虛之極，守靜之篤，
心不動念，無來無去，不出不入，湛然常住。是謂真人之息以踵。踵者，
其息深深之義。神炁交感，此其候也。前所謂元炁之所由生，真息之
所由起。此意到處，便見造化；此息起處，便是玄關。非高非下，非
左非右，不前不後，不偏不倚。人一身天地之正中，正此處也。採取
在此，交媾在此，烹鍊在此，溫養在此，結胎在此，脫胎
神化，無不在此。二九
今若不明說破，學者必妄意猜度，非太過則不及矣。紫陽真人曰：饒

二九 米晶子注：多看多看

南宗聖典選錄 二四九

---

藥物

君聰慧過顏閔，不遇明師莫強猜。只為丹經無口訣，教君無處結靈胎。
然此竅陽舒陰慘，本無正形，意到即開，開合有時，百日立基，養成
炁母，虛室生白，自然見之。昔黃帝三月內觀，蓋此道也。自臍以下，
腸胃之間，謂之酆都地獄，九幽都司，陰穢積結，真陽不居。故靈寶
鍊度諸法，存想此謂幽關，豈修鍊之所哉。學者誠思之。
古歌曰：借問因何是我身，不離精炁與元神。我今說破生身理，一粒玄
珠是的親。夫神與炁精，三品上藥，鍊精化炁，鍊炁成神，鍊神合道，
此七返九還之要訣也。紅鉛黑汞、木液金精、朱砂水銀、白金黑錫、金
翁黃婆、離女坎男、蒼龜赤蛇、火龍水虎、白雪黃芽、交梨火棗、金烏
玉兔、乾馬坤牛、日精月華、天魂地魄、水鄉鉛、金鼎汞、水中金、火

三〇 米晶子注：三。月。三即乾也陽火者，月即水坤陰。

二五〇

---

中木、陰中陽、陽中陰、黑中白、雄裏雌，異名衆多，皆譬喻也。然則
何謂之藥物？
曰：修丹之要，在乎玄牝，欲立玄牝，先固本根，本根之本，元精是
也。精即元炁所化，故精炁一也。以元神居之，則三者聚于一矣。杏
林曰：萬物生復死，元神死復生，以神歸炁內，丹道自然成。施肩吾
曰：氣是添年藥，心為使炁神，若知行炁主，便是得仙人。若精虛則
炁竭，炁竭則神游。《易》曰：精炁為物，游魂為變。欲復歸根，不
亦難乎。玉溪子曰：以元精未化之元炁，而點化之至神，則神有光明，
而變化莫測矣，名曰神。是皆明身中之藥物，非假外物而言之也。然
而產藥有川源，採藥有時節，製藥有法度，入藥有造化，鍊藥有火功。
吾曩聞之師曰：西南之鄉，土名黃庭，恍惚有物，杳冥有精。分明一

三一 米晶子注：精為形體炁乃物形心即神也

南宗聖典選錄 二五一

---

味水中金，但向華池著意尋。此產藥之川源也。垂簾塞兌，窒韻調息，
離形去智，幾于坐忘。勸君終日默如愚，鍊成一顆如意珠。此採藥之
時節也。天地之先，無根靈草，一意製度，產成至寶。大道不離方寸地，
工夫細密有行持。此製藥之法度也。心中無念，念中無念，注意規中，
混融一炁。又云：息息綿綿無間斷，行行坐坐轉分明。此入藥之造化
也。清靜藥材，密意為丸，十二時中，無念火煎。金鼎常令湯用暖，
玉爐不要火教寒。此鍊藥之火功也。大抵玄牝為陰陽之原，神炁之宅；
神炁為性命之藥，胎息之根，呼吸之祖，深根固蒂之道。胎者，藏神
之府。息者，化胎之元。胎因息生，息因胎住。胎不得息不成，息不
得神無主。若夫人之未生，漠然太虛，父母媾精，其兆始見，一點初
胎，暗注母炁。母呼亦呼，母吸亦吸，凡百動盪，內外相感，何識何知，
何明何曉。天之炁混混，地之炁沌沌，但有一息存焉。及期而育，天

二五二

```