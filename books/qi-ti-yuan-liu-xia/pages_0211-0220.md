```markdown
無着者徒費耳雖費而不苦心志苦功行以求必悟必成者徒費耳故一泣我又爲衆言此以勸誡
之

爲終天地劫運之聖真直而論

泣而論者既爲參難洩易而割捨天機又爲世界既絕仙佛正道愈傳愈假我獨得悟又焉敢不爲
仙佛正道留一線之真耶令世世聖真得所考據而爲師資矣

將流行於天地之終而度盡仙佛種子爲聖爲真成仙成佛之心也歟

今世皆好房術媱慾而仙佛正道則絕盡媱慾心反正道雖見之亦不能救正間或有從救而不足
必成書流行以終天地則盡未來之仙佛皆得普度是我繼諸仙翁救世度人立三千功行爲自修
而已矣即純陽翁所謂度盡衆生世尊佛及地藏菩薩亦謂度盡衆生言自利利人之果唯如是而
後圓滿

天仙正理直論增注後跋終

天仙正理直論增注
四一三

七日採大藥天機

太和作禮曲膝問曰直論中所謂七日口授天機採其大藥未審大藥何以必
須採於七日也伍子曰陽光三現之時純陽真炁已凝聚於鼎中但隱而不出
耳必用七日採工始見鼎中火珠呈象祇內動內生不復外馳故名真鉛內藥
又名金液還丹又名金丹大藥異名雖多祇一真陽即七日來復之義也問曰
採大藥天機求老師垂慈詳訓答曰以初採言之其呼吸之火自能內運任火
自運絕不著意於火亦不馳意於火方合玄妙機之火也此時用火尤當入定
而單用眸光之功時以日間用雙眸之光專視中田夜同用雙眸之光守留不
怠如是以採之大藥自生陰符經所謂機在目者此也問曰天機已明但採之

明·伍冲虛著。校對版本：河南人民出版社1987年版《道藏》影印本《伍柳仙宗·仙佛合宗·七日採大藥天機第五》
四一四

而採之所以得生之理尚求教益答曰採之而所以得生之理有四說焉蓋以
交姤而後生勾引而後生靜定而後生息定而後生問曰何謂交姤而後生答
曰心中元神屬無形之火腎中元炁屬無形之水心中無形之火神因眸光專
視而得凝於上則腎中無形之水炁自然熏蒸上騰與元神交姤而無上下之
間隔矣無形之水火既以交姤於上則久積純陽之光自然團成大藥如火珠
之形發露於下矣如天地氤氳萬物化生者然蓋無形能生有形自然之理也
古云玄黃若也無交姤怎得陽從坎下飛即此義也問曰何謂勾引而後生答
曰雙眸之光乃神中真意之所寄眸光之所至真意至焉真意屬土乃中宮之
黃婆黃婆即勾引媒妁也黃婆勾引於上則大藥自相隨而出現於下矣古云
中宮胎息號黃婆即此義也問曰何謂靜定而後生答曰元神因眸光專視歸
凝上之本位而得定機則元炁亦歸凝於下之本位而得定機神炁俱得定機
由是元炁成形因定而生動祇動於內生於內矣古云採真鉛於不動之中又
云不定而陽不生即此義也問曰何謂息定而後生答曰此是後天自運之火

七日採大藥天機
四一五

亦因神炁之定機而有所歸依自然伏定於炁根而無上下之運行矣真息一
定大藥自生真息不定大藥必不生矣古云息定採真鉛即此義也此四說者
皆以眸光爲招攝故其至意乃爾也昔本宗生丘祖相傳一偈云金丹大藥不
難求日視中田夜守留水火自交無上下一團生意在雙眸旨哉此偈也須知
大藥生時六根先自震動只知丹田火熾兩腎湯煎眼吐金光耳後風生腦後
鷙鳴身涌鼻搐之類皆得藥之景也大率採藥至於三四日間真意一定則大藥已生矣故
得藥六景即次第而現若採藥至於五六日間則真意一定則大藥已生矣故
七日之期亦大概而言之耳佛宗云天女獻花又云龍女獻珠合此宗矣

七日採大藥天機終
四一六

張紫陽八脈經

冲脈在腦後任脈在臍前督脈在臍後帶脈在腹陰蹻在囊下陽蹻在尾閭
（上三節）陰腧在頂前（一寸三分）陽腧在頂後（一寸三分）人有八脈
俱屬陰神閉而不開惟神仙以陽氣沖開故能得道採陽氣惟在陰蹻爲先陰
蹻一脈散在丹經其名頗多曰牝門死戶曰歸根竅竅復命關曰酆都野死生根
有神主之名曰桃康上通泥丸下透涌泉真氣聚散皆從此關竅尻脈周流一
身貫通和炁上朝陽長陰消水中火發雪裏花開天根月窟閑來往三十六宮
都是春得之者身體康強容顏返壯在坤地尾閭之前膀胱之後小腸之下靈
龜之上此乃天地逐日生炁之根產鉛之地也醫家不知有此

清·柳華陽著。校對版本：河南人民出版社1987年版《道藏》影印本《伍柳仙宗·慧命經·張紫陽八脈經第十五》
四一七

潛虛翁又論調息法云凡調息以引息者只要凝神入炁穴神在炁穴中默住
陰蹻不交而自交不接而自接所謂隔體神交理最詳古仙已言之確矣
張三丰真人云調息不難心神一静隨息自然我只守其自然加以神光下照
即調息也調息者調度陰蹻之息與吾心中之氣相會於神凝氣穴之中也
潛虛翁三論調息法云今夫水與水合火與火合風與風合雲與雲合常理也
調息者以氣合氣何待強爲只要凝神入氣穴神光下照陰蹻脈不期而會者
一氣之感通自然而然也

張紫陽八脈經終
四一八

李涵虛真人後天串述

予著道德黃庭大洞無根諸註皆言先天之用而非初學法門也夫行遠自邇
登高自卑若不明後天次序譬諸世上功名未舉茂才孝廉空想進士翰林也
因作後天串述一篇爲人德之門也

一收心 二尋氣 三凝神 四展竅 五開關 六築基 七得藥 八結
丹 九煉己

太上有言貴以賤爲本高以下爲基後天滋補賤下之道也賤也者師所謂說
着醜也下也者經所謂下而取也培養丹基純以精氣爲寶其行功法也先要
收心入內以中爲極以和爲則以神爲體以意爲用尋氣以陰蹻爲先中是活

清·柳華陽著。校對版本：河南人民出版社1987年版《道藏》影印本《伍柳仙宗·慧命經·李涵虛真人後天串述第十九》
四一九

活潑潑不見不聞之處和是專氣致柔抱神以静之功定中生慧坐照如如媾
元神而生元炁展竅開關不難也元精者陰蹻一脈逐日生人之元炁也學人
采取元精必尋炁之活動處而以静合之此謂之神氣交則男女媾精真種化
生真種者後天鼎之真氣後天鼎者即元神元炁交合之所也一名靈父靈母
此氣從鼎中煉出即宜凝其神柔其意以柔制剛自然入我內鼎和之調之煅
之煉之潛伏於丹田之中呼吸乎虛無之內是名命蒂又號胎息忽然而內鼎
之間沖出一物跳跳躍躍噓噓噴噴直由衝脈上至心府即展竅時俟其沖突
有力時乃變神爲意也引出尾閭一撞三關飛上泥丸即開關也關竅既開乃
行養己之功而談築基之道築基者采彼炁血補我精神精神雖壯又恐動搖
於是以壬鉛制之壬鉛者二炁媾而生者也原夫坎宮之氣地氣也離宮之氣
天氣也天地交合之時混混沌沌綱綱縕縕結爲虛無窟子虛無窟子旋產一
氣即以此炁爲壬鉛此得藥時也鉛之體有炁無質以故清而上浮至崑崙時
要以目光上視神炁相息於頂中凝住一時陽極陰生始以舌倒抵上齶鼻息

四二〇

要勻抵齶久之乃有美津降下寒泉滴滴雖不甚多然一點下重樓以意送回
黃庭却又奇怪發聲如瀚湃一般始知大士甘露原不可多得也降入黃庭結
爲內丹以後則在欲絕欲在塵出塵對境忘情煉鉛伏汞趕退三尸五賊銷磨
六欲七情骨氣俱是金精肌膚皆成玉質蓋又是煉己功純方有此效未可越
等而至也

李涵虛真人後天串述終
四二一

正道禪機直論

華陽曰佛道性命喻龍虎龍虎喻動靜動靜喻禪機何喻之雜也且人從禀受
無非性命而已另外又有何物哉人若成乎道者先將保守性命性命之藏處別名曰龍虎龍虎
之行住又曰動靜動則爲機靜則爲禪千名萬喻不出性命除此性命兩物都是誆哄愚夫之進
門耳古佛曰不識性命則大道無所成千門萬戶費盡心機實不知性命或修性或修命
亦無所成佛佛祖祖莫不由此性命而爲之修煉也且自古成道者未有不修性命而
得證果矣夫既曰性命而又曰禪機者何也心静者爲禪也腎動者爲機也且人從禀
受性命原是一團蓋人受胎之時父母二炁合成一炁一點靈光之性即在其中古人所謂
三家和合有其身真不謬也及其生也分而爲二者矣且人之生時因地一聲性分於心

清·柳華陽著。校對版本：河南人民出版社1987年版《道藏》影印本《伍柳仙宗·慧命經·正道禪機直論第十二》
四二二

```