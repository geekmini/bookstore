# 完全火候不必盡出予之齒頰

## 出於我口齒者固是我之言我既集而序之即同是我言之出我口者

而此集出世則為來劫萬真火經根本後來見者自能從斯了悟不復疑墮旁門

### 旁門者有相之火忍氣着相稱為行火知此仙火自然之定則不復為強制之邪火而胎神自就陽神自出劫運自超矣

習定人定定成皆為胎神出神超劫之所必用而必證果者故於此歷言所證

但於出神之後煉神還虛九年之妙雖非敢言而中和集曰九載三年常一定便是神仙亦且言之矣

出陽神是初成神仙時即母腹中初生的孩子一般雖具人形尚未至具足之人形故喻神曰嬰兒幼小未成人須籍爺娘養育恩乃喻為乳哺三年古人所言成就只一二年是也乳哺者神氣已定而又加定之意加至於常常在定而不必於出便似乳而又乳至於成大人一般神既老成若即行煉神還虛九年之功則此即為九年內之煉數若有救世之願未完且不煉九年而權住世以救世及欲超世而上升虛無則必須從九年煉神而還虛矣

實非世學所能輕悟輕用者必俟了道之士以虛無實相而用之

了道之士是出定之神仙唯得定是得虛無之初基而後可至虛無之極致處方能悟此用此

第不可以一乘即得遂妄稱了當不行末後還虛

### 此言或有小根小器之人自以少得為足不求還虛而終不能還於虛矣

則於神通境界畢竟住腳不得

神通在化神時神也通靈而無礙在還虛時神更通靈而無礙此言神通是言初得之神通尚未老成故曰住腳不得若住腳則止於神仙猶有還虛而至天仙者

後來者共勉之

豫章三教逸民邱長春真人門下第八派

邱真人門下宗派曰道德通玄靜真常守太清一陽來復本合教永圓明此二十字為派者乃真人在燕京東龍門山掌教時所立之派後人稱為龍門派者便是

分符領節

遵上帝法旨所受之符節同佛祖之衣鉢宗主之帕

受道弟子沖虛子伍守陽書於旌陽識記千二百四十二年之明時萬歷乙卯

## 春日云

集此答吉王太和之問最初發筆作此起

### 煉己直論第五

沖虛子曰諸聖真皆言最要先煉己謂煉者即古所謂苦行其當行之事曰煉

凡證道所當行之事或曰事易而生輕忽心或曰事難而生厭畏心如是不決烈事不能成金丹神丹必當勤苦心力密密行之方曰苦煉

熟行其當行之事曰煉

當行之事如採取烹煉周天等煉精煉炁等或行一時而歇一時二時或煉一日而間一日二日工夫間斷則生疏錯亂如何得熟工夫必純熟愈覺易行而無錯必時時日日皆如初起一時密密行之方為熟煉

絕禁其不當為之事亦曰煉

不當為者即非道法而深有害於道法者如煉精時失於不當為之思慮道以思慮為之障而不可望成煉炁時息神不定而馳外向熟境亦障道而忘進悟深入當禁絕之而純心以為煉

精進勵志而求其必成亦曰煉

道成於志堅而進修不已不精進則怠惰不勵志則虛談然志者是人自己心所之向處心欲長生

### 則必煉精向長生之路而行求必至長生而後已心欲成神通則必煉炁化神向神通路上而行求必得神通而後已此正所以為煉也

割絕貪愛而不留餘愛亦曰煉

凡一切貪愛富貴名利妻子珍寶異物田宅割捨盡絕不留絲毫方名萬緣不挂若有一件掛心便入此一件不入於道故必割而又割絕而又絕事與念割絕盡而後可稱真煉

禁止舊習而全不染習亦曰煉

凡世間一切事之已學者已知者已行者皆曰舊習唯此習氣在心故能阻塞道氣必須頓然禁止不許絲毫染污道心所以古人云把舊習般般打破如此而後可稱真煉

己者即我靜中之真性動中之真意為元神之別名也

己與性意元神名雖四者實只心中之一靈性也其靈無極而機用亦無極出入無時生滅不歇或有時出令眼耳鼻舌身意耽入於色聲香味觸法之場而不知返或有時出而自起一色聲香味觸法之境牽連眼耳鼻舌身意而苦勞其形邱真人西游雪山而作西游記以明心曰心猿按其最有神通禪宗言獼猴跳六胞狀其輪轉不住其劣性難馴惟煉可制而後來聖真當以上文六種煉法

### 總要先致誠意而煉之

然必先煉己者

李清庵云於平常一一境界打得破不為物炫不被緣牽則末後境誘不得情緣牽他不得元始得道了身經云聲色不絕精炁不全萬緣不絕神不安寧

以吾心之真性本以主宰乎精炁者宰之順以生人由此性宰之逆以成聖亦

由此性若不先為勤煉熟境難忘

昔鍾離云易動者片心難伏者一意熟境者心意所常行之事也如媱事媱色媱聲媱念等正與煉精者相反相害一旦頓然要除未必即能淨盡或可暫忘而不能久或可少忘而不能全焉能煉得精煉得炁必要先煉己者為此故也

焉能超脫習染而復炁胎神哉

習染之念未除則習染之事必不能頓無必要以習染念與事俱脫淨盡而後遇境不生煙火己方純炁可復歸神可靜定而成胎矣

### 當未煉之先

每出萬般變幻而為日用之神

平日媱殺盜妄心貪心善心惡心欺心等皆是變幻

猶且任精任炁外馳不住

任炁動而化精任精動而媱姤而不攝之令歸根復命由己不煉而不攝也

古云未煉還丹先煉性未修大藥先修心蓋為此而言也

昔馬自然真人云煉藥先須學煉心對境無心是大還中和集云念慮絕則陰消幻緣空則魔滅張虛靖真人云欲得身中神不出莫向靈臺留一物皆同此

能煉之者因耳逐聲而用聽則煉之於不聞目逐色而用觀則煉之於不見神逐感而用交則煉之於不思

此三者皆真實煉法正釋上文割絕其所愛之說

平常日用必須如是先煉則已念伏降而性真純靜

譚長真水云集云絲頭莫向靈臺掛內結靈丹管得仙重陽真人全真集云湛然不動昏昏默默無

### 絲毫念想此定心由降而得

及至煉炁煉神則不被境物顛倒所誘

已有定力不從外境所誘

採藥而藥即得築基而基即成結胎而胎必脫方名復性之初而煉己之功得矣有不得其先煉者當藥生之時不辨其為時

百日之初煉精時貴有藥生藥生者元精之生也辨元精生時而用採法若媱精犯於媱念則邪法不可採者媱念未煉淨者何以能辨元精

煉藥之候不終其為候

煉藥有周天之候或驚恐或聞或思或昏沉以至火候不終者有之

藥將得或以己念而復失

元精還補元精將滿亦或有媱念未煉淨乃復失為媱精者有之故古人有走丹之喻者即此

神將出或以己念而復墮

心逐見聞覺知於外弛則是尚未得大定而有出入背却胎息經所謂不出不入自然常住之旨出

### 馳着境同儒之物交物亦同禪人之說獼猴跳六胞內猴與外猴相見者如是如何能人定以完胎

欲其炁之清真己不純必不得其清真

採取先天炁之時唯煉己純者能辨清真則不失其清真若煉己不純一着思慮習氣則失清真矣

欲其神之靜定己未煉必不得其靜定

神能人定則得靜人得三分五分定便得三分五分靜十分定則得十分靜常定則常靜神靜定則炁亦皆靜定炁歸神為一矣即是炁化神而成胎仙矣不煉己者必不能到此

或遇可喜而即喜或遇可懼而即懼或遇可疑而即疑或遇可信而即信皆未煉己之純也

此四者皆外來之天魔也遇而信之則着其所魔矣雖由此前未預為煉己之過倘若於此遇時即煉己遇如不有所遇魔即不如我何邱真人所以當過一番魔長福力一番是也倘若於初一遇便不當過及道愈高魔愈多如何當得過吉王太和曾問魔有種種之多却如何知得當過沖虛子曰最易不怕他有萬樣奇惟我將神炁俱入定中任他多種魔來絕不能與我相遇矣

又有內本無而妄起一想念謂之內魔障或有生此而不知滅不知即滅者或

### 有滅其所生而復生復滅者皆障道

耽遲大周天之候也

必煉己者而後能生滅滅己

生而即滅滅而至於無可滅

又有外本無而偶有一見一聞謂之不宜有之外魔障

上文喜懼疑信四種俱屬此見聞之內

或用見用聞與之應對而不即遠離者亦障道

一有應對則着魔為魔所轉矣故障道

必先煉己者而後能無見無聞

能煉己者即具不睹不聞之本體即有不睹不聞之實效

此己之所以不可不先煉也昔有一人

即山東姓張者

坐中見承塵板上一人跳下立於前沒人於地