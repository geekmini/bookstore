```markdown
真日月掃盡三千六百條步雲霄任逍遙罪垢凡塵一筆消

又

無根樹花正高海浪滔天月弄潮銀河路透九霄槎影橫空泊斗梢摸着織女
支機石踏遍牛郎駕鵲橋遇仙曹膽氣豪盜得瑤池王母桃

又

無根樹花正雙龍虎登壇戰一場鉛投汞配陰陽法象玄珠無價償此是家園
真種子返老還童壽命長上天堂極樂方免得輪回見閻王

又

無根樹花正奇月裏栽培片晌時挐雲手步雲梯採取先天第一枝飲酒帶花
神氣爽笑煞仙翁醉似泥託心知謹護持惟恐爐中火候飛

又

無根樹花正黃產在中央戊己鄉東家女西家郎配合夫妻入洞房黃婆勸飲
醍醐酒每日醺蒸醉一場這仙方返魂漿起死回生是藥王

無根樹花正明月魄天心逼日魂金烏髓玉兔精二物擒來一處烹陽火陰符
分子午沐浴加臨卯酉門守黃庭養谷神男子懷胎笑煞人

又

無根樹花正紅摘盡紅花一樹空空即色色即空識透真空在色中了了真空
色相滅法相長存不落空號圓通稱大雄九祖超昇上九重

又

無根樹花正無無影無形難畫圖無名姓却聽呼擒入中間造化爐運起周天
三昧火煅煉真空返太無謁仙都受天符纔是男兒大丈夫

無根樹道情二十四首終

返還證驗說 五

七返九還之法下手興功先將上竅陽裏真陰入內金鼎氣海之中與下竅真
陽配合陽裏真陰即是自家元神屬三魂下竅真陽即是身中元氣屬七魄其
先後二氣一合則坎離自交魂魄混合神氣凝結胎息自定每日如外夫婦交
情美快切不可着他水火自然既濟發運四肢如外火之生焰焰相似只要水
火均平此是小週天火候調和薰蒸喉息倒回元海則外陽自然入內真火自
然上沖渾身蘇軟美快無窮腹內如活龍動轉升降一日有數十樣變化嬰兒
姹女自然成合此是採陰補陽一節修煉玉液還丹即築基煉己積內法財終
日逍遙晝夜常明乃長生久視之初階也世人常借五穀養命數日不食則氣
饑死矣若人年老下元虧損骨髓俱空不能勝五穀之氣是五穀能養人亦能
殺人若會內外交接水火既濟氣血逆流五臟氣和脾胃開暢食入腹中亦能

六 米晶子注：筆記。再三重看，此章有宜最好。

化氣生精養神人果能得下手天機直候骨髓盈滿腹臍如孕婦人一般却不
是有胎形相不過是氣滿精盈神全而已如果三全則真火煅煉調神煉虛大
丈夫功成名遂之時也奉勸學人參訪宗師若求至人抉破一身內外天機明
白下手速修煉己待時候一陽至擇地入室煉此龍虎大丹必要僻靜鷄犬不
聞之處外邊又要知音道友不要一箇閒雜人來到恐防驚散元神先言和光
同塵今言僻靜處何也煉己於塵俗養氣於山林是人室興功下手之時也要
超凡人聖豈是小可的事必須要一塵不染萬慮俱忘絲毫無挂一刀兩斷永
作他鄉之客終無退悔之心持空煉神守虛煉性渾身五臟筋骨氣血都化成
青氣專心致志演神純熟成形受使星回斗轉隨心所變直養得渾身無有皺
紋如蜘蛛相似上七竅生光晝夜常明身如太虛纔是正時候方可求仙道這
應驗氣滿神全法財廣大方可煉大丹纔叫做一箇丹客工夫 既得時候自

至七竅光明三陽開泰神劍成形趁水順風發火雷轟電閃方奪外天機下手
擒拏採吾身外真鉛以龍嫁虎驅虎就龍若會攢簇不失時節湛然攝起海底
之金即開夾脊上泥丸落入水晶宮之內與木汞配合不過半刻攢簇已定真
火沖入四肢渾身骨肉火燒刀割相似最難禁受就是十分好漢到此無一分
主張防危慮險沐浴身心水火既濟頃刻間渾身如炒豆子一般相似一齊爆
開渾身氣血都會成形說話就在身上鬧成一堆舌根下又有兩穴左為丹
井右為石泉此正是廉泉穴隨骨脈一齊開下腎水上涌到如外水泉一般
嚥納不完滋味甚異比糖蜜更不相同又其至妙者臨爐下手之初地將產
其金蓮天亦垂乎寶露忽然一點真汞下降透心如冰涼即運一點神火隨
之攢簇於交感宮內渾身湛然如千千戰鼓之鳴萬萬雷聲之吼又即是自
己一身百脈氣血變化休要驚怕只要踏罡步斗執劍掌印這裏正是凶惡
處三回九轉降師召將如此防顧於虛空中或見龍虎相交天地交泰日月
交宮見衆仙諸佛工夫到此諸境發現切不可認他恐着外邪既認元神汞

鉛相投三日纔生大藥三日裏最難過遍世界都是邪境四面神號鬼哭八
方殺氣狼煙此正是大開關工夫到此十箇九箇都嚇殺了心不可有恐怖
蓋己雖化成神却是陰神陰神最靈能千變萬化諸境為害他豈肯善善降
伏前人說得好你會六通神方纔脫生死你若不會六通神休想成道混沌
又至三十時辰二日半氣氣相通氣滿至極忽然活潑潑地逆出太陽流珠
脫殼入口百萬龍神盡皆失驚此是元陽真丹藥入口始知我命不由天也
仙云這回大死今方活又云一戰而天下平即是此等地位這纔是天地交
泰日月交宮真陽之藥到口頃刻周天火發骨胎化作一堆肉泥陽神脫體
撒手無礙專心致志持空養虛以空養神以虛養心隨心變神夫萬物皆天
地生發吾萬神朝拜而賓服厭居塵世逍遙蓬島自有三千玉女奉侍終日
蟠桃會上飲仙酒戴仙花四大醺醺渾身徹底玲瓏海底龜蛇出現萬神受
使纔是真鉛真汞顛倒渾身紫霧毫光瑞氣千條五龍大蟄法也煉之百日
玄關自開嬰兒顯相龜蛇出現自然蟠繞學者到此地位口中纔乾得外汞

七 原文為「只」疑為「八」

煉之六箇月體似銀膏血化白漿渾身香氣襲人口中出氣成雲此是靈丹
成熟一塊乾汞人服之永不死矣亦能治死人返活煉之十箇月陽神脫體
一身能化為千萬身只候十二月奪盡天地全數陽神已就渾身出入只七萬
四千陽神步日月無影入金石無礙入水不溺入火不焚刀兵不能傷鬼神
不能測變化無窮已成真人也渾身氣候無不是真藥鷄餐成鳳犬食成龍
此理鬼神也難明若不見過這樣言語必不信大藥金丹也造化工夫三回
九轉七返八還火候細微攢簇口訣只在三五日間把天地都顛倒過都是
自然人身造化陰陽亦是自然却要體天地造化方可成就事從做過見過
從試應驗到自然處工夫雖是一年火候細微只在百日之內動靜凶惡只
在幾日一時裏得內外攢簇頃刻湛然聖胎成就產黍米之珠吞入腹內周
天火足脫胎換骨只是要持空養虛餘皆自然今人果得明師指示先煉己

八 張三丰著。校對版本：《道藏輯要·畢集八·三丰全集·玄機直講·一粒黍米說》

一粒黍米說 八

此物在道門中喻真鉛真汞一得真得不可着於乾坤日月男女上只於己身
內外安爐立鼎煉已持心明理見性之時攢簇發火不出半刻時辰立得黍米
玄珠現於曲江之上刀圭入口頃刻一竅開百脈齊開渾身筋骨五臟血肉都
化成氣與外水銀相似到此時候用百日火功方有靈妙一得永得無有返還
住世留形煉神還虛與道為一矣

返還證驗說終

此物在佛門中說是真空真妙覺性下手端的煉魔見性片晌功夫發起三昧
真火返本還元一體同觀大地成寶霞光萬道五眼六通煉金剛不壞之身了
鬼神不測之妙也

此物在儒門中說是無極而太極依外天地而論無極是天地週圍日月
未判之前四維上下混混沌沌如陰霧水氣直至時到氣滿相激纔是太
極是時也日月既生清濁自分在上為天在下為地天之清氣為純陽
地之濁氣為純陰雨露從天降是陽能生陰萬物從地生是陰能生陽天
地是箇虛無包藏無窮盡無邊際天之星宿神祇動靜轉輪各有方位地
下萬物按四時八節自然發生總論只是虛空夫日月是天地之精上照
三十三天下照九極萬泉東西運轉上下升降寒暑往來日是純陽之體
內含着一點真陰之精屬青龍姹女甲木水銀金烏三魂即是外月是純
陰之體內含一點真陽之氣屬白虎嬰兒庚金朱砂玉兔七魄即是內人
身造化同天地故人身亦有真日月道在邇人何求之遠也三魂屬性性

在天邊七魄屬命命在海底內外通來性命兩箇字了却萬卷丹書性屬
神是陰命屬氣是陽故曰一陰一陽之謂道千經萬卷皆是異名然真性
命及幻法象若不得真傳則又不可知耳仙云四大一身皆屬陰未知何
物是陽精有云涕唾精津氣血液七般靈物總屬陰乃後天渣質之濁陰非
真陰也真陰與真陽相對真陰既不知焉能知真陽乎今之學者不惟不知
真陽亦且不知真陰若知真陰亦必知真陽矣不遇明師焉能猜度學者窮
取一身中天地人三才之妙窮一身內外真爐鼎之端的及一身內外陰陽
之真消息如不得旨一見諸書異名心無定見執諸旁門無有辨理既不知
窮理則心不明心既不明則不能見性既不能見性焉能至命古人云只為
金丹無口訣教君何處結靈胎

一粒黍米說終

```